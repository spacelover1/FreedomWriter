<?xml version="1.0" encoding="UTF-8"?>
<feed xmlns="http://www.w3.org/2005/Atom">
<title type="text" xml:lang="fa">نویسنده آزاد</title>
<link rel="alternate" type="text/html" href="https://spacelover.ir"/>
<link rel="self" type="application/atom+xml" href="https://spacelover.ir/feed.xml"/>
<updated>2025-10-02T09:17:11Z</updated>
<id>urn:uuid:1e7d9dd8-29e4-475d-adc5-17494fb80445</id>
<author>
  <name>نویسنده</name>
  <uri>https://spacelover.ir</uri>
  <email>spacelover1@gmail.com</email>
</author>
<rights>Commons Attribution 4.0 International</rights>

  <entry>
    <title>آینده بشریت (۲)- Collective Goodness</title>
    <link rel="alternate" type="text/html" href="https://spacelover.ir/humanity_future_2.html"/>
    <id>urn:uuid:</id>
    <updated>2025-09-18T00:00:00Z</updated>
    <category term="feminism"/><category term="patriarchy"/><category term="نویسنده"/><category term="شورشگر"/><category term="مبلغ"/>
    <content type="html">
      <![CDATA[<div dir="rtl"><p>ما تنها برای بهبود زندگی فردی خودمون اینجا نیستیم. ما برای این اینجا هستیم که به هم کمک کنیم. غم من غم همه باید باشه غم همکارم غم منه. واقعا الان که بزرگتر شدم و با این همه بی نظمی و بی اعتنایی نسبت به کیش مواجه شدم معنای این شعر سعدی رو درک می‌کنم:</p>

<blockquote>
  <p>هر آن که تخمِ بدی کشت و چشمِ نیکی داشت/ دِماغِ بیهده پخت و خیالِ باطل بست<br />
ز گوش پنبه برون آر و دادِ خلق بده/ وگر تو می‌ندهی داد، روزِ دادی هست!<br />
بنی آدم اعضایِ یکدیگرند/ که در آفرینش ز یک گوهرند<br />
چو عضوی به درد آورد روزگار/ دگر عضوها را نماند قرار<br />
تو کز محنتِ دیگران بی‌غمی/ نشاید که نامت نهند آدمی</p>
</blockquote>

<p>چطور می‌تونیم اینقدر بی‌تفاوت و اعتنا از کنار مشکلات هم رد شیم؟</p>

<p>سعادت ما در سعادت کلیت جامعه است. وقتی به پیشرفت همگانی کمک کنیم خودمون در آسایش زندگی می‌کنیم.</p>

<p>بعضی وقتا میگفتم چرا من باید مثلا این زباله رو از زمین بردارم من که ننداختمش؟ به من چه؟ ولی بعد دیدم که خودم رفتم رو همون زباله و خوردم زمین یا دیدم یکی دیگه اومد و خورد زمین.</p>

<p>در وهله اول که باید رعایت کنیم که زباله نریزیم رو زمین. آب اگر ریخت روی میز خشک کنیم. وقتی از روی صندلی بلند میشیم بذاریمش سرجاش. واقعا اینها common sense هستن، نیازی به توضیح نیست.</p>

<p>با شنیدن مصاحبه‌ها و صحبت‌های بانو نوال السعداوی به آینده امیدوارتر شدم. <br />
ایشون چند سال پیش در زمان انور سادات زندانی شده و بعدها تبعید شده از مصر. ولی بعد از چند سال که مصر آزادتر شد می‌تونست صحبت کنه در تلویزیون و در روزنامه می‌نوشت. ایشون میگه امید قدرت می‌بخشه به انسان. یک پست فقط در مورد ایشون خواهم نوشت.</p>

</div>]]>
    </content>
  </entry>

  <entry>
    <title>بی‌نیازتر، قدرتمندتر</title>
    <link rel="alternate" type="text/html" href="https://spacelover.ir/less-need-more-power.html"/>
    <id>urn:uuid:</id>
    <updated>2025-09-05T00:00:00Z</updated>
    <category term="نیاز"/><category term="زندگی"/><category term="قدرت"/>
    <content type="html">
      <![CDATA[<div dir="rtl"><p><img src="https://raw.githubusercontent.com/spacelover1/FreedomWriter/refs/heads/master/image/Sheldon.jpg" alt="Sheldon" /></p>

<p>یه سکانسی از تئوری بیگ‌‌ بنگ شلدون به استوارت میگه نیاز شدید تو به دوستی ضعیفت می‌کنه. <br />
میدونی چرا؟ چون این نیاز شدید فاصله کمی داره تا ناامیدی و برای همین حاضر به انجام هر کاری میشه تا اون چیزی که می‌خواد رو به دست بیاره.</p>

<p>اما نیاز است که منجر به اختراع می‌شود. (Necessity is the mother of invention)</p>

<p>انسان پر از خواسته و نیاز است و اینگونه شده که تا اینجا پیشرفت‌های بسیار داشته. همین ویدیوهای تکنولوجیا براساس نیاز انسانه که اومدن چیزای جدید ساختن که بعضیاش واقعا جالب و کاربردیه.</p>

<p>در جای دیگری <a href="https://www.youtube.com/watch?v=5BvGwjin8PI">حمیرا میگه من از بی نیازی به ثروت رسیدم</a> این همون بحثیه که در <a href="https://spacelover.ir/liberation.html">این پست</a> دربارش صحبت کردم. یعنی حرص و طمع رسیدن به چیزی رو ندارن. اعتماد کامل دارن به خودشون که هر چی بخوان رو دارن و می‌تونن به دست بیارن.</p>

</div>]]>
    </content>
  </entry>

  <entry>
    <title>ادب از که آموختی؟ از بی‌ادبان</title>
    <link rel="alternate" type="text/html" href="https://spacelover.ir/how-to-behave.html"/>
    <id>urn:uuid:</id>
    <updated>2025-09-05T00:00:00Z</updated>
    
    <content type="html">
      <![CDATA[<div dir="rtl"><p>خیلی جمله زیبا و درستیه.</p>

<p>یعنی چی؟ میگه وقتی رفتار نادرست و ناپسند رو می‌بینی متوجه می‌شی و یاد می‌گیری که چی‌ کار نکنی.</p>

<p>یه کم که فکر کردم دیدم آره راست می‌گه. یکی که حرف اشتباهی زد یا اونی‌که نامردی کرد در حق کسی یا حرکت ناپسندی انجام داد بهم یاد داد که چقدر بده اگر اون کارها رو انجام بدم.</p>

</div>]]>
    </content>
  </entry>

  <entry>
    <title>آینده بشریت (۱)</title>
    <link rel="alternate" type="text/html" href="https://spacelover.ir/humanity_future_1.md.html"/>
    <id>urn:uuid:</id>
    <updated>2025-09-01T00:00:00Z</updated>
    <category term="نویسنده"/>
    <content type="html">
      <![CDATA[<div dir="rtl"><p>بعضی وقتا از خودم می‌پرسم این همه تلاش برای چی؟ آیا منجر به نیکی میشه؟ آیا تاثیر مثبتی خواهد داشت در آیندگان؟ اصلا کسی دستاوردها و تمام کارهای عام المنفعه من را به یاد خواهد داشت؟</p>

<p>با دیدن <a href="https://www.imdb.com/title/tt0054387/">فیلم ماشین زمان</a>، سوالاتم با یک پاسخ ناراحت کننده مواجه شد. آینده‌ای که در این کتاب به تصویر کشیده شده بسیار غم‌انگیز است که نشون میده آدما به دو دسته تقسیم شدن. یه سری که برای خودشون زندگی می‌کنند و دسته دیگری آدمخوار که از اینها تغذیه می‌کنند. دسته اول بسیار خود محور هستند و هیچ کمکی به هم نمی‌کنند. هیچ اثری از کتاب و دانش و همدلی نیست. شخص مسافر زمان بسیار خشمگین و ناامید رو به مردم میگه پس چی شد این همه تلاش ما؟</p>

<p>حقیقتا بعد از دیدن فیلم تا چند روز و حتی دو سه هفته حالم گرفته بود. همش با خودم می‌گفتم یعنی آخرش همین طوری می‌شه. همه چی رو بیهوده می‌دیدم. ناامیدی وجود آدم رو وقتی بگیره دیگه دست از تلاش برمی‌داره.</p>

<p>چند روز پیش تصادفی با شخصیتی به نام نوال السعداوی آشنا شدم. نویسنده و مبارز مصری که بسیار شخصیت زیبایی داره و امیدوار به آینده بود. بر عقیده ایشون امید، قدرت میده. در پست بعد درباره ایشون صحبت می‌کنم.<br /></p>

<p>نکته یک- این فیلم براساس کتابی به همین اسم در سال ۱۸۹۵ نوشته شده، ساخته شده.<br />
نکته دو- باید توجه داشت که هربرت جرج ولز(H. G. Wells)، نویسنده این کتاب تحت تاثیر روزگار کپیتالیستی خودش (اواخر قرن ۱۹ انگلیس) که اختلاف طبقاتی فاحشی در جامعه وجود داشته این کتاب رو نوشته. <br /></p>
</div>]]>
    </content>
  </entry>

  <entry>
    <title>مسئله حل نشده</title>
    <link rel="alternate" type="text/html" href="https://spacelover.ir/unresolved.html"/>
    <id>urn:uuid:</id>
    <updated>2025-08-16T00:00:00Z</updated>
    
    <content type="html">
      <![CDATA[<div dir="rtl"><p>تا اینجا تقریبا پست‌ها یه جورایی مسئله با حلش بوده. یا شاید فقط اطلاعات. این پست اما مسئله‌ایه که هنوز حل نشده برام.</p>

<p>آیا روابط انسانی همیشه ناپایدار هستند؟</p>

<p>رابطه فرزند و والدین<br />
رابطه همسران<br />
رابطه همکاران<br />
رابطه دوستان<br /></p>

<p>آیا تمامی این روابط محکوم به جدایی هستند؟</p>

<p>کوچکتر که بودم فکر می‌کردم آدم‌ها بزرگ می‌شوند، ازدواج می‌کنند و خوشحال با هم زندگی می‌کنند…</p>

<p>بزرگ شدم دیدم چه افسانه‌ای بوده اون فکر بچگی.</p>

<p>آدم‌ها با هم ازدواج می‌کنند، بچه به دنیا می‌آورند و بعد از ده سال از هم جدا می‌شوند و با درد جدایی به تنهایی زندگی می‌کنند.</p>

<p>آدم‌ها با هم ازدواج می‌کنند، بچه‌دار می‌شوند. کلی بی احترامی و خشونت را تحمل می‌کنند و همچنان با هم زیر یک سقف زندگی می‌کنند چون شرایط جدا شدن را ندارند.</p>

<p>آدم ها با هم ازدواج می‌کنند و بعد از یک ماه از هم جدا می‌شوند.</p>

<p>آدم‌ها با هم ازدواج می‌کنند، بچه‌دار می‌شوند و بعد از چند سال یکی به تنهایی از کشور خارج می‌شود و برای خودش زندگی می‌کند.</p>

<p>آدم‌هایی هم این آدم‌ها را می‌بینند و تصمیم می‌گیرند ازدواج نکنند.</p>

<p>آیا انسان محکوم به تنهایی است؟</p>

<p>آیا نمی‌توان با یک انسان یک زندگی را ساخت؟</p>

</div>]]>
    </content>
  </entry>

  <entry>
    <title>فیزیک کوانتوم</title>
    <link rel="alternate" type="text/html" href="https://spacelover.ir/quantum-physics.html"/>
    <id>urn:uuid:</id>
    <updated>2025-08-16T00:00:00Z</updated>
    
    <content type="html">
      <![CDATA[<div dir="rtl"><p>دیدن چند باره سیتکام بیگ بنگ باعث کنجکاوی مجدد درباره فیزیک کوانتوم شد. و وقتی میخوندم یاد دانشگاه و زمانی که درس می‌خوندم افتادم. حس خوبی داشت کشف کردن و فهمیدن مطالب و حل مسائل.</p>

<p>نظریه ریسمان (String Theory) برام خیلی جالبه. طبق chatgpt حداقل ۲۰ سال زمان هست تا تایید یا رد این نظریه. خیلی جالب خواهد بود دیدن نتایج این نظریه‌ها.</p>

<p>یه چیزی رو جدیدا متوجه شدم، شاهد اتفاقات تاریخی بودن جالبه. مثلا ۳۰ سال دیگه ببینی فیزیک کوانتوم به کجا رسیده. شرایط ایران بهتر شده یا بدتر. این دید بلندمدت داشتن کلا به گسترانیدن افق دید (horizon widening) کمک می‌کنه.</p>

<p>نظریه ریسمان. حدود ۵۵ سال پیش اولین بار متوجهش شدند یعنی در ریاضیات مسائل دیدن که به جای نقطه برای مثلا کوارک‌ها به فرمول یک ریسمان لرزان رسیدن. و بعدا در اواسط دهه ۸۰ میلادی این نظریه به عنوان انقلاب نظریه ریسمان کاندیدی برای زیرساخت همه نیروها از جمله جاذبه شد.</p>

<p>ابعاد بالاتر. در ریاضیات نظریه ریسمان وجود ابعاد بالاتر تایید میشه. اینطوریه که اصلا برای ابعاد بالای ۱۰ مسائلش قابل حله.</p>

<p>یه جورایی نمیشه بعد چهارم رو تصور کرد ولی میشه بهش فکر کرد.  مثالش رو در فیلم Interstellar میشه دید.</p>
</div>]]>
    </content>
  </entry>

  <entry>
    <title>بماند به یادگار</title>
    <link rel="alternate" type="text/html" href="https://spacelover.ir/history.html"/>
    <id>urn:uuid:</id>
    <updated>2025-08-14T00:00:00Z</updated>
    
    <content type="html">
      <![CDATA[<div dir="rtl"><p>ماه هشتم از سال 2025 هستیم. در مناطق مختلف تهران هفته‌ای سه بار برق و آب قطع میشه. برای نمونه شرایط خونه خودمون رو میگم. در هفته سه روز هر روز 4 ساعت برق نداریم. وقتی برق قطع میشه آب هم قطع میشه. برق منطقه که میره، دکل‌های انتن‌ تلفن همراه هم از کار میفته، در نتیجه سیمکارت قطعه و اینترنت هم نداریم. برق که میره تلفن خونه هم نداریم. و به این صورت کل زندگی سه روز در هفته، هر روز 4 ساعت، فلج میشه.</p>

<p>حالا این قطعی برق بود. بعضی روزهای هفته هم آب قطع میشه.</p>

<p>نکته وخیم‌تری که متوجه شدم اینه که این شرایط مختص شهرهای بزرگ نیست. روستاهای دورافتاده با جمعیت کمتر از هزار نفر هم برقشون قطع میشه.</p>

<p>واقعا در حد دردآوری مسخره است.</p>

<p><a href="https://youtu.be/OcxxHS1vU5s?si=zFQlerZQCj1_C_rn">لینک صحبت‌های نتانیاهو در این مورد.</a></p>
</div>]]>
    </content>
  </entry>

  <entry>
    <title>اگر اینا رو دیدی فرار کن</title>
    <link rel="alternate" type="text/html" href="https://spacelover.ir/red-flags-run.html"/>
    <id>urn:uuid:</id>
    <updated>2025-08-12T00:00:00Z</updated>
    
    <content type="html">
      <![CDATA[<div dir="rtl"><p>در ادامه یه لیست از نشانه های خطر (red flag) رو نوشتم که اگر اینا رو در فرد دیدین قبل از وابسته شدن رابطه رو تمام کنید. <br />
توجه داشته باشید که گفتن این حرف شاید ساده باشه ولی وقتی می‌بینید واقعا یه موردی که برای شما نشونه خوبی نیست دیگه منتظر درست شدن و تغییر کردن نباشید. <br />
و گرنه طعمه یک manipulator میشین.</p>

<h3 id="ارتباط-و-احترام">ارتباط و احترام</h3>

<p>دو نفر باید بدون ایجاد وقفه، توهین و پیش داوری به هم دیگه گوش بدن. خیلی مهمه که احساست تایید (validate) بشه. <br />
یک نکته: پسرا شوخی نمیکنن. هر حرفی که میزنن رو باور کنید. وقتی میگن شوخی کردم بخاطر واکنش شماست.</p>

<h3 id="تداوم">تداوم</h3>

<p>رفتار فرد باید در مکان عمومی و خصوصی یکسان باشه. و اصلا به حرفا تکیه نکنید. قول باید در اعمال و رفتار دیده بشه. <br />
حتما با اصطلاح Love-bombing آشنا هستین. خیلی مراقب این مورد باشید. ممکنه یک ماه اول خیلی تماس بگیره و توجه نشون بده و وقتی تو طعمه افتادین رفتار pull و push نشون بده. یه روز خوبه سه روز بد.</p>

<h3 id="احترام-به-مرز-و-استانداردها">احترام به مرز و استانداردها</h3>

<p>نه گفتن رو یاد بگیرین. اگر با چیزی موافق نیستین نظرتون رو آزادانه بیان کنید. <br />
“مراقب جمله اگر من رو دوست داشتی، این کارو می‌کردی/نمی‌کردی”</p>

<h3 id="روابط-گذشته">روابط گذشته</h3>

<p>درباره روابط گذشته بپرسین. اگر از اینکه درباره‌ش صحبت کنه امتناع کرد اصلا نشونه خوبی نیست. اگر هم فقط بدگویی کرد از اون فرد هم نشونه بدیه.</p>

<h3 id="دوستان-و-خانواده">دوستان و خانواده</h3>

<p>شما باید روابط دوستانه و علاقه مندی های خودتون رو داشته باشید. ایزوله کردن یه نشونه بسیار ناخوشاینده. ایزوله کردن ینی چی؟ میگه بهت تنها باش. بشین تو خونه. سر کار هم رفتی با هیچکی صحبت نکن. <br />
نکته دیگه اینه که معرفی کردن به دوست و خانواده خوبه ولی خیلی جدی نگیرین و دقت کنید که به چه صورت انجام میشه. مثلا چه زمانی موافقت میکنه شما رو ببره پیش خانواده‌ش. بعد از دعوا؟ یا اوایل رابطه؟ آیا اصلا شما رو به صورت رسمی معرفیتون کرده به خانواده‌ش؟ یا فقط همینطوری برده خونه مادرش که شما رو تحت تاثیر قرار بده؟</p>

<h3 id="امنیت-عاطفی">امنیت عاطفی</h3>

<p>حواستون به خودتون باشه. بررسی کنید الان که بااون فرد در ارتباط هستین چه احساسی نسبت به خودتون دارین؟ یا مدام مضطرب و نگران هستین که چی بگین که ناراحت نشه؟ آیا مدام در تلاش برای توضبح دادن و ثابت کردن خودتون هستین؟! اینا اصلا خوب نیست. شما باید احساس امنیت و آرامش کنید در کنار اون فرد.</p>

<p>این موارد بسیار مهم هستن. خیلی مهمه که قبل از صمیمی شدن و نزدیک شدن به یک فرد این موارد رو تشخیص بدین که اگر وجود داره دیگه وقت و انرژی خودتون رو هدر نکنید.</p>

<h2 id="چطوری-در-دام-این-افراد-نیفتیم">چطوری در دام این افراد نیفتیم؟</h2>

<p>نکته مهمی که وجود داره اینه که باید توانایی تشخیص این موارد رو داشته باشیم. <br /> 
این توانایی در صورتی شکل می‌گیره که استانداردهایی رو برای خودت تعیین کرده باشی. <br />
چه زمانی این استانداردها و خط قرمزها رو برای خودمون تعیین می‌کنیم؟ <br />
زمانی که انقدر به خودت اعتماد داشته باشی که بدونی خودت از پس خودت برمیایی و عشق و وفاداری به این معنی نیست که بی احترامی و خشونت رو تحمل کنی. <br />
چه زمانی به خودت اعتماد کامل پیدا می‌کنی؟<br />
زمانی که مشکلات درونی خودت رو حل کرده باشی و روی عزت نفس خودت کار کنی.</p>

<h2 id="عزت-نفس-self-esteem">عزت نفس (self-esteem)</h2>

<p>عزت نفس یا self-esteem اصلا یعنی چی؟</p>

<p>یعنی چه مقدار برای خودت که شامل اعتقادات به ارزش شخص خودت، توانایی‌هات و استاندارهات احترام و ارزش قائل هستی.</p>

<p>عزت نفس چطوری شکل می‌گیره؟<br /></p>
<ul>
  <li>تجربیات مثبت و منفی در زندگی درک و تصویری که از خودمون داریم رو شکل میده.<br /></li>
  <li>در تعامل با دیگران، طوری که باهامون رفتار میشه و واکنش ما نسبت به اون رفتارها<br /></li>
  <li>نیازهای اصلی مثل نیاز به ارتباط، خودمختاری، امنیت و …<br /></li>
</ul>

<p>این موارد در شکل‌گیری عزت نفس ما اثرگذاره.</p>

<h2 id="عزت-نفس-پایین-چه-نشانههایی-داره">عزت نفس پایین چه نشانه‌هایی داره؟</h2>

<p>منفی گویی به خود، ایراد گرفتن و نقد کردن خودمون، شک و تردید نسبت به خود، دشواری در حل چالش‌ها و دوری از موقعیت‌های اجتماعی و احساس بی ارزشی و ناکافی بودن.</p>

<h2 id="چطوری-عزت-نفسم-رو-بالا-ببرم">چطوری عزت نفسم رو بالا ببرم؟</h2>

<p>افکار منفی رو با افکار مثبت و واقعی جایگزین کن.<br />
نسبت به خودت مهربان و بخشنده باش.<br />
در فعالیت‌هایی که باعث بهتر شدن سلامت جسمی و روحیت میشه شرکت کن.<br />
با دوستان قابل اعتماد و مشاور صحبت کن و ازشون مشورت بگیر.<br /></p>

</div>]]>
    </content>
  </entry>

  <entry>
    <title>It's a wonderful life</title>
    <link rel="alternate" type="text/html" href="https://spacelover.ir/cherish-your-life.html"/>
    <id>urn:uuid:</id>
    <updated>2025-07-28T00:00:00Z</updated>
    
    <content type="html">
      <![CDATA[<div dir="rtl"><p>مدت مدیدی بود که به این فکر میکردم که زندگی چه ارزشی داره و نمیخوام باشم در واقع. تلاشی برای حذف نکردم ولی از فرصت هایی که به این نتیجه ختم میشد واهمه نداشتم. مثلا همین اواخر که جنگ شده بود میخواستم به صورت اختیاری جهت اعلام مخالفت برم تو خیابون. تو همین ایام بود که برای اینکه شبا از صدای انفجارها نمیشد خوابید فیلم میدیدم و یه شب یه فیلم قدیمی دیدم به <a href="https://www.imdb.com/title/tt0038650/">It’s a Wonderful Life</a>. بیش از ۷۰ سال از تولید فیلم می‌گذره. می‌تونست کوتاه‌تر باشه.</p>

<p>اسپویلر الرت: اخر داستان مشکلی برای شخصیت اصلی داستان پیش میاد و تصمیم به خودکشی میگیره و اونجا با فرشته ای ملاقات میکنه که بهش نشون میده زندگی بدون وجود اون برای آدمای اطرافش چطور بوده. متوجه میشه که روی تک تک آدم‌هایی که از ابتدا بصورت مستقیم و غیرمستقیم در زندگیش بودن چقدر اثر داشته.</p>

<p>ساعت تقریبا ۶ صبح بود که فیلم تموم شد. و این تفکر من هم با خودش برد. از اون به بعد برای زندگیم ارزش خیلی بیشتری قائلم. <br /></p>

<p>این دو تا آهنگ هم در این موضوع دوست دارم در انتهای این پست ذکر کنم:</p>

<p><a href="https://youtu.be/AmTiqR2_VAw?si=9BXGHQjY2grNKIfM" target="_blank">Lucky- Aurora</a><br />
<a href="https://youtu.be/4LtQxA_ooLk?si=FrflKxMhh2DpJd-r" target="_blank">The Lucky One- TS</a></p>

</div>]]>
    </content>
  </entry>

  <entry>
    <title>به خودت ایمان داشته باش</title>
    <link rel="alternate" type="text/html" href="https://spacelover.ir/you-got-this.html"/>
    <id>urn:uuid:</id>
    <updated>2025-07-27T00:00:00Z</updated>
    
    <content type="html">
      <![CDATA[<div dir="rtl"><p>تصمیم دارم احساساتم و افکارم رو در یه سیکل سی روزه رو بنویسم. چون خیلی تغییر احساس رو دارم تجربه می‌کنم. نزدیک پریود کاملا ناامید از زندگی و آینده و با شروع شدن پریود حالم رو به بهبودی میره. اون حال و افکار منفی یه طوریم هست که انگار واقعی و همیشگیه و بخاطر تغییر هورمون نیست. این رو یه روزی نوشتم که نمیدونم تو کدوم روز سیکل بوده ولی بسیار قویه و می‌خوام اینجا هم باشه. امیدوارم دانش همگانی در این مورد روز به روز افزایش پیدا کنه.</p>

<div class="language-plaintext highlighter-rouge"><div class="highlight"><pre class="highlight"><code>Whenever you feel You're stuck, you feel you cannot keep going anymore. 
Give yourself some time to grieve. 
If you feel sleeping all day do that. But never think less of yourself. 
</code></pre></div></div>

</div>]]>
    </content>
  </entry>

  <entry>
    <title>جنگ</title>
    <link rel="alternate" type="text/html" href="https://spacelover.ir/war.html"/>
    <id>urn:uuid:</id>
    <updated>2025-06-29T00:00:00Z</updated>
    
    <content type="html">
      <![CDATA[<div dir="rtl"><p>وقتی بلیط برگشت به تهران رو مدرسه برام گرفت و فرستاد خیلی خوشحال شدم. روز چهارشنبه 11 June می‌رسیدم تهران. کل اون سه هفته تا تاریخ پرواز به امید اومدن به خونه زندگی کردم. دیگه می‌تونستم فارسی حرف بزنم با آدما. دیگه می‌تونستم حرف آدما رو متوجه بشم تو خیابون. می‌تونم به راحتی در فروشگاه ها ارتباط برقرار کنم. می‌تونم کنار خانواده‌م باشم بدون اختلاف ساعت. <br /></p>

<p>کلی برنامه ریزی کرده بودم برای این مدت کوتاهی که در ایران هستم. می‌خواستم برم سینما، برم سفر به شهرای دیگه، تمام غذاهای موردعلاقه‌م رو دوباره با خانواده بخورم، برم خرید و …<br />
اون روز که خسته بودم و خوابیدم تا فردا صبح. بعدش شب رفتیم خونه خاله‌م. برگشتیم و خوابیدیم. ساعت ۳ شب با سر و صدا بلند شدم و فکر می‌کردم رعدوبرقه. <br /></p>

<p>همه می گفتن یکی دو روز میزنن و تموم میشه. من خوشحال از اینکه اومدم کشورم، تیپ می‌زدم و می‌رفتم خرید و مهمونی. با این شرایط تصور کنید: خیابون ها پر از بسیجی‌ها با تفنگ. وقتی این صحنه رو دیدم مطمئن شدم که هیچ امنیتی نیست دیگه و این رو هم اضافه کنم که ۱۱۰ قطع شده بود و هر اتفاقی میفتاد نمی‌تونستی به کسی بگی. اکثر بانک‌ها از کار افتادند. عابربانک‌ها وجه نقد نداشتن. بانک پاسارگاد، سامان و سپه رو می‌دونم که کامل قطع بودند. و ملی و صادرات کار می‌کردند. حضوری رفتم بانک پاسارگاد و بهم برگشته میگه سیستم‌ها دارند بک‌آپ می گیرند بخاطر همون قطع هستند. فکر کردن اگر کلمه تخصصی و انگلیسی بگن می‌تونن مردم رو گول بزنن.<br /></p>

<p>چند روز گذشت و جدی‌تر شد. <br /></p>

<p>یه شب یه حسی بهم گفت بریم پیش عموم که دور از تهرانه. وسایلامو جمع می‌کردم بعد نگاهی به اینستا انداختم و دیدم گفتن منطقه ما باید تخلیه شه. اون شب تو اتوبان داشتم تصور می‌کردم که بی‌خانمان شدن چطوریه.<br /></p>

<p>نتونستم مسیرو ادامه بدم، با مادرم بودم گفتم می‌خوام برگردم تهران خونه‌مون رو ببینم. بعد از اینکه تو جاده بنزین زدم دور زدم. هنوز زود بود برم اون محل. رفتیم خونه خاله‌م. ۲ ساعت خوابیدم و رفتیم خونه. چیزی نشده بود.<br /></p>

<p>قرار بود پول بلوکه کنم برای ویزای آلمان ولی اپلیکیشن بانک انتقال نمیداد این مبلغ پول رو. دیگه تصمیم گرفتم برگردم بیشکک. رفتم ترمینال بلیط ارومیه رو گرفتم. هنوز اتوبوس راه نیفتاده بود که مردد شدم در تصمیم. میخواستم خودمو برسونم ترکیه و از اونجا پرواز به بیشکک. هزینه زیاد میشد و اصلا معلوم نبود که بانک انتقال رو انجام بده. همون موقع بود که اینترنت ملی شد. دیگه دسترسیم به همه چی قطع شده بود فقط می‌تونستم تماس بگیرم با مادرم. به مدت چهار روز اینترنت نداشتم. از مرز خارج نشدم و یک روز رفتم خونه یکی از فامیل‌ها موندم تا بعدش برگردم تهران. وقتی برگشتم خونه با وایفای و به زور کانفیگ‌هایی که تونستم پیدا کنم تونستم وصل شم به اینترنت. عصبانی و شاکی از اینکه از بیرون دارن موشک میریزن سرمون و از داخل اینترنت رو بستند و ایست بازرسی در همه جا گذاشتن.</p>

</div>]]>
    </content>
  </entry>

  <entry>
    <title>چرا در این وضعیت هستیم</title>
    <link rel="alternate" type="text/html" href="https://spacelover.ir/why-are-we-in-this-situation.html"/>
    <id>urn:uuid:</id>
    <updated>2025-03-06T00:00:00Z</updated>
    
    <content type="html">
      <![CDATA[<div dir="rtl"><p>اوایل فکر می‌کردم فقط ایرانه که بهش ظلم شده و اینطوری به این وضعیت دچار شده. اخیرا که اومدم در یک محیط بین الملل کار می‌کنم با صحبت کردن با این همکار پاکستانی متوجه شدم در پاکستان هم قدرت های برتر دستی در بوجود اوردن شرایط حال حاضرش دارن. چند وقت بعد بخاطر یک آفر کاری از کنگو، <a href="https://youtu.be/bgljcixHvAU?si=ztwnYVrKbK0UC4Y3">یک ویدیو در یوتوب</a> ازش دیدم و در کامنتا مردم اشاره کرده بودن که در گذشته کشور صنعتی و قدرتمندی بوده. و همینطور اینکه کشوری غنی از منابع است. اینجا بود که با خودم فکر می‌کردم خیلی از کشورها هستن که بدلیل دخالت کشورهای قدرتمند یه مرور تضعیف شدند. 
این دخالت توسط بیگانه در مورد ایران به این صورت بوده که فرد دست نشانده خودش رو جایگزین حاکم کشور کرده. که با اسم دین تمام سرمایه و منابع کشور رو به غارت ببره. 
حالا چرا دین؟ چون نقطه ضعف مردم زمان بوده و هست. حالا شاید جوانان تا حدی آگاه شده باشند ولی هنوز باید تاوان اشتباه نسل های قبل را بدهیم. و یک نکته دیگر هم تفرقه افکنی بین مردم است. Divide and conquer</p>

<p>از طرفی دیگر اگر انگلیس و آلمان و امریکا نبودند، ایران به آن قدرت و صنعت نمی‌رسید و نمی‌توانست نفت استخراج کند. 
نمی‌دانم چه سوالی بپرسم؟ مثلا آیا بپرسم چه افرادی مقصر هستند؟ <a href="https://spacelover.ir/our-influence-on-others.html">خود مردم</a> یا اروپا و امریکا؟
یا بگویم الان تکلیف این مردمی که هیچ دخالتی در انقلاب و بوجود آمدن شرایط حاضر نداشته اند چیست؟
چه کسی پاسخگوی درد و رنجی است که می‌کشیم؟ 
کارما  (karma) کجاست؟
عدالت کجاست؟
آتشی درونم وجود دارد که خاموش نمی‌شود. آتش خشم. 
هنوز نمی‌دانم دنبال مقصر باشم یا اینکه چطور اینطور شده یا چرا باید اینطور می‌شده. این حیوانات از کجا آمده اند و کشور را به جنگل تبدیل کرده اند. و چطور؟</p>

</div>]]>
    </content>
  </entry>

  <entry>
    <title>آینده ما تحت تاثیر کارهاییه که هر روز انجام می‌دهیم</title>
    <link rel="alternate" type="text/html" href="https://spacelover.ir/before-i-fall.html"/>
    <id>urn:uuid:</id>
    <updated>2025-03-06T00:00:00Z</updated>
    
    <content type="html">
      <![CDATA[<div dir="rtl"><p>زندگی ای که الان داریم، هر طوری که هست بخاطر کاراییه که در گذشته انجام دادیم. هر روز می‌تونیم با کارهامون زندگی خودمون و اطرافیانمون رو تحت تاثیر قرار بدیم.</p>

<p>زندگی مثل این می‌مونه که یک روز رو یک عمر زندگی می‌کنی. یک روز تکراری.</p>

<p>هر روز که از خواب بیدار میشیم،‌ با کارهامون و رفتارمون، روزمون و در نتیجه آینده‌مون رو می‌سازیم. اون روز انقدر تکرار میشه که درس اون روز رو یاد بگیریم. تا وقتی مقاومت نشون بدی تکرار میشه به شکلای مختلف.</p>

<p>تماشای فیلم <a href="https://www.imdb.com/title/tt1691916/">Before I Fall 2017</a> رو درباره این موضوع پیشنهاد می‌کنم.</p>
</div>]]>
    </content>
  </entry>

  <entry>
    <title>ما (زنان) همه زلنسکی هستیم</title>
    <link rel="alternate" type="text/html" href="https://spacelover.ir/we-are-all-zelensky.html"/>
    <id>urn:uuid:</id>
    <updated>2025-03-04T00:00:00Z</updated>
    
    <content type="html">
      <![CDATA[<div dir="rtl"><p>ننوشتم زنان ایرانی چون زنان همگی تقریبا در همه جای دارن از مشکل قدرتمندتر بودن مردا در همه زمینه ها رنج می‌برن.</p>

<p>زلنسکی رو کل عمرم زندگی کردم. حس درماندگی ، بیچاره بودن، ضعیف بودن. حس کسی که دستش به هیچ جا نمی‌رسه و عالم و آدم دارن بهش زور می‌گن. اینکه همه ازت قدرتمندترن و اگر نمی‌خوای بهشون گوش بدی باید تنها باشی.</p>

<p>چیزی که نفهمیدم هنوز اینه که چه اتفاقی در نهایت میفته برای این دو جبهه.</p>

<p>نتیجه مشاهدات تا الان: هیچی.</p>

<p>یکی قدرت داره و زور میگه. دیگری بخاطر یه سری جبرهایی که داشته مثل جبر جغرافیایی و غیره و غیره باید برای اینکه حتی بتونه زندگیش رو بگذرونه بره زیر قدرت و تابعیت اون زورگو.</p>

<p><a href="https://youtu.be/7pxbGjvcdyY?si=gs6hq2RJixgDRwhL">این هم لینک ملاقات اخیر زلنسکی و ترامپ.</a></p>
</div>]]>
    </content>
  </entry>

  <entry>
    <title>یک آهنگ یک حس</title>
    <link rel="alternate" type="text/html" href="https://spacelover.ir/music-emotion.html"/>
    <id>urn:uuid:</id>
    <updated>2025-02-25T00:00:00Z</updated>
    
    <content type="html">
      <![CDATA[<div dir="rtl"><p>هر چیزی رو آدم وقتی درک می‌کنه که لمسش کرده باشه، اون لحظه و حس رو زندگی کرده باشه. و تجربه ش رو داشته باشه. اون وقته که وقتی یه آهنگی که یه تجربه رو عالی بیان کرده باشه خیلی به دل میشینه. 
آهنگ Lonely is the muse از Halsey یکی از این آهنگ‌هاست. وقتی یکی رو دوست داشته باشی یعنی آسیب پذیر میشی پیش اون. تک تک جملات آهنگ خیلی قویه.
همین حس رو به اکثر آهنگ‌های Taylor Swift دارم. بسیار زیبا مسائل و احساسات مربوط به وقتی که عاشق میشه انسان یا پایان ارتباط با کسی که عاشقش بودی رو بیان می‌کنه.</p>

<p>و اکثر آهنگ‌های گروه Imagine Dragons.
یکی از خواننده های قدیمی آمریکایی به نام Skeeter Davis مثل End of the world. که میگه با رفتنت دنیا هم برای من تموم شد ولی مردم زندگی روزمره‌شون رو دارن، خورشید طلوع می‌کنه، پرنده‌ها می‌خونن. انگار هیچ اتفاقی نیفته.</p>

<p><a href="https://youtu.be/2M652KYJHZg?si=TITjFtnK8thkGvGn">آهنگ سنگین از صادق و حصین</a> یکی از رپ‌های فارسیه که جای خاصی در قلب من داره.</p>

<p>امروز هم یکی دیگه از خواننده های قدیمی آمریکایی رو کشف کردم با آهنگ One cup of happiness :) 
آلبوم I take a lot of pride in what I am رو گوش نکرده میگم عالیه. دو تا آهنگ ازش گوش کردم.</p>

<p>لینک آهنگ هایی که نام بردم و بیشتر رو در ادامه می‌ذارم:</p>

<p><a href="https://youtu.be/tqgqz2vPUS4?si=DsSTYc67kpolf0Sr">Lonely is the Muse- Halsey</a></p>

<p><a href="https://youtu.be/7Gbg6Z70J7E?si=Qn4dQzPOhUtMTuFx">You’re On Your Own, Kid- Taylor Swift</a></p>

<p><a href="https://youtu.be/EXLgZZE072g?si=C33stTWwmUo8h4dz">evermore- taylor swift</a></p>

<p><a href="https://youtu.be/AqAJLh9wuZ0?si=szBt6t1PQvyX6P0M">Taylor Swift - The Man</a></p>

<p><a href="https://youtu.be/SRXH9AbT280?si=-mbg5lsb6-ix1SvA">The Emptiness Machine- Linkin Park</a></p>

<p><a href="https://youtu.be/-T4THwne8IE?si=-LiBVNATMh2KYsYd">Fear of the Water- SYML</a></p>

<p><a href="https://youtu.be/DsY_kocbWaM?si=BgHCw0qgqUT2eEx3">The End Of The World- Skeeter Davis</a></p>

<p><a href="https://youtu.be/z-my2vYMOVQ?si=mq6i_mznoHQNwlg1">One cup of happiness- Dean Martin</a></p>

</div>]]>
    </content>
  </entry>

  <entry>
    <title>مقایسه دو خانه با هم</title>
    <link rel="alternate" type="text/html" href="https://spacelover.ir/the-houses.html"/>
    <id>urn:uuid:</id>
    <updated>2025-02-20T00:00:00Z</updated>
    
    <content type="html">
      <![CDATA[<div dir="rtl"><p>یعنی اشتباه بوده از اول تصمیمم برای جابجایی؟ از کجا باید می‌فهمیدم اینطوری میشه و آخرش مجبور میشم بعد از ده روز موندن تو خونه جدید دوباره جابجا شم؟ چی رو نادیده گرفتم؟
اشتباه از سمت من نبوده. من نمیتونم با این شرایط بسازم. آدمی نیستم که حرف زور رو قبول کنم. حالا هر چی که باشه کسی اگر زور و ناحق حرف بزنه می‌ذارم میرم به همین راحتی.</p>

<p>هر دو خانه یک سری امکانات اولیه رو دارن. ولی در اینجا مواردی رو به عنوان امکانات نوشتم که دیگری یا نداره یا درجه یک نیست.
خانه اول. امکانات: کمد برای آویزون کردن لباس، میز تحریر، مودم اینترنت، آینه قدی در اتاق، ظرف در آشپزخانه، تخت خواب.</p>

<p>خانه دوم. لباسشویی نو، آب گرم به مدت بیش از ۲۰ دقیقه،</p>

<p>چند ماهی تو خونه اولی بودم و بخاطر مشکلاتی مثل افتضاح کار کردن لباسشویی، مشکل چاه حمام که آب نمیرفت پایین و سرد شدن آب بعد از ده دقیقه، وقتی پیشنهاد یه خونه جدید شد خونه دومی رو دیدم و جابجا شدم.</p>

<p>وقتی رفتم خونه دوم، تعطیلات کریسمس شروع شد و از کشور خارج شدم. وقتی برگشتم از تعطیلات دیدم اجاق برقی شکسته. به صاحبخونه اطلاع دادم و گفت اینطوری نبود. چند روز بعد به این بهانه، وقتی من خونه نبودم اومد تو خونه برای تعویض قفل.</p>

<p>دیگه کاسه صبرم لبریز شد. تو اون لحظه نمی‌تونستم خونه خالی پیدا کنم برای همین با خونه قبلی تماس گرفتم و هنوز خالی بود و رفتم اونجا. شاید تصمیم عجولانه ای بود. شاید باید تا آخر ماه صبر می‌کردم و بعد جابجا میشدم ولی دیگه نمی‌تونستم اعتماد کنم به صاحبخونه. مخصوصا وقتی بعد از اینکه بدون اجازه اومد تو خونه برداشته پیام داده که چرا خونه رو مرتب نگه نمی داری؟ چه وضع زندگی کردنه این؟</p>

<p>یکی نیست بگه آخه به تو چه زن؟</p>

<p>الان اومدم تو خونه ای که لباسشویی و آب داغ درست حسابی نداره. حالا باید بگم به این صاحبخونه که روی اصلاح اینا کار کنه و اگر نشد که نمیشه باید دنبال خونه جدید باشم. و این یعنی یه جابجایی دیگه.</p>

</div>]]>
    </content>
  </entry>

  <entry>
    <title>بعد از مدتی</title>
    <link rel="alternate" type="text/html" href="https://spacelover.ir/after-awhile.html"/>
    <id>urn:uuid:</id>
    <updated>2024-12-06T00:00:00Z</updated>
    
    <content type="html">
      <![CDATA[<div dir="rtl"><p>چهارشنبه رفتم سفارت برای تمدید گذرنامه. چون بیشتر از ۶ ماه اعتبار داشت گفت نمیشه. ولی با این حال از تمام مدارکم کپی گرفت و یه فرم هم داد که اطلاعات ایرانی‌هایی که در این شهر هستند رو داشته باشند و خیلی پشیمونم که فرم رو پر کردم و اجازه دادم از مدارکم کپی بگیره. حس تجاوز بهم دست داد. با حس خوب رفتم. گفتم بعد از چند ماه چند تا ایرانی می‌بینم، ولی یادم رفته بود که حالم تو ایران چطوری بود.</p>

<p>امروز یه جمله از <a href="https://jamesclear.com/3-2-1">خبرنامه جیمز کلیر</a>خوندم که دوست داشتم:</p>

<div class="language-plaintext highlighter-rouge"><div class="highlight"><pre class="highlight"><code>The common narrative is that kids learn faster than adults, 
but if you watch any toddler they spend a large portion of the day 
attempting things that are on the edge of their ability.

How much time have you spent on the edge of your ability today? 
</code></pre></div></div>

<p>آیا ما هم اندازه بچه‌ها روی یاد گرفتن یه مهارت جدید وقت می‌ذاریم؟</p>

<p>تقریبا یکسال شده که پست نذاشتم اینجا. این مدت برای خودم می‌نوشتم. وقتی اینجا، در بلاگم پست می‌نویسم حس ارزشمند بودن بیشتری میده. حس اینکه یه حرکتی زدم.</p>

<p>به امید آزادی هر چه زودتر</p>
</div>]]>
    </content>
  </entry>

  <entry>
    <title>?Are you in the hole</title>
    <link rel="alternate" type="text/html" href="https://spacelover.ir/the-hole.html"/>
    <id>urn:uuid:</id>
    <updated>2023-12-22T00:00:00Z</updated>
    <category term="ترس"/>
    <content type="html">
      <![CDATA[<div dir="rtl">
<p><img src="https://64.media.tumblr.com/266baa60cc1187e0eaeee1fdd5dfe9ad/0a74a4ebc1e8fa46-7d/s500x750/cc83a1e29ceda9663049e0678cd3f576628b6379.gifv" alt="fear" /></p>

<p>(اسپویلر الرت) قسمت ۱۰ فصل ۷ ریک و مورتی، آخرین قسمتی که تا الان پخش شده، نشون میده تا اینجا ریک و مورتی کلی ادونچر داشتن و انقدر چیزای مختلف دیدن که دیگه چیزی ترسناک نیست براشون و دنبال اینن که یه چیز ترسناک دیگه پیدا کنن تا اینکه با چاله (the hole) آشنا میشن.</p>

<p>برداشت من این بود که چاله بخشی از ما و تفکرات ماست و تا وقتی از یه چیزی ترس داریم و بهش غلبه نکنیم، اسیریم و انگار خودمون رو در یک چاه گرفتار کردیم.</p>

<p>الان میفهمم وقتی Master Yoda تو Star Wars به آناکین گفت مراقب احساساتت باش.</p>

<div class="language-plaintext highlighter-rouge"><div class="highlight"><pre class="highlight"><code>Yoda: Fear is the path to the dark side. 
Fear leads to anger. 
Anger leads to hate. 
Hate leads to suffering. 
I sense much fear in you.
</code></pre></div></div>

<p>شاید یک سوال هنوز بی پاسخ مانده باشد: اگر از چیزی ترس نداشته باشیم، آیا همه چیز عادی و بی معنی نمی‌شود؟ وقتی برسی به اون مرحله که دیگر برات چیزی اهمیت ندارد آیا این به معنی افسردگی است یا بلوغ؟</p>

<p>اگر خودم بخواهم پاسخ این سوالم را بدهم می‌گویم وقتی ترس از دادن یا نرسیدن به چیزی را نداری، لزوما به این معنی نیست که افسرده‌ هستی. فکر تو می‌تواند این باشد که اگر هم به این هدفی که  در این زمان در نظر گرفته‌ام نرسم، به توانایی‌هایم اعتماد دارم و می‌دانم که در یک زمان دیگر مقصودم را دنبال می‌کنم و همواره در تلاشم که به رویاهایم جامه حقیقت بپوشانم.</p>

<p>قسمت بیخیال بشید <a href="https://spacelover.ir/where-are-you-6-months-from-now.html">این پست</a> رو بخونید.</p>

</div>]]>
    </content>
  </entry>

  <entry>
    <title>سفر به شهرهای شمال غربی ایران</title>
    <link rel="alternate" type="text/html" href="https://spacelover.ir/iran-northwestern-cities.html"/>
    <id>urn:uuid:</id>
    <updated>2023-08-11T00:00:00Z</updated>
    <category term="سفر"/><category term="زندگی"/>
    <content type="html">
      <![CDATA[<div dir="rtl"><p><img src="https://raw.githubusercontent.com/spacelover1/FreedomWriter/master/image/northwest-iran.jpg" alt="northwestern cities map" /></p>

<p>هر وقت اسم اردبیل، تبریز و ارومیه میومد تو ذهنم میگفتم اون بالا سمت چپ نقشه هستن.  ولی اینکه دقیقا موقعیت جغرافیایی هر کدومشون کجاست در ذهنم ثبت نمی‌شد. یا مثلا نمی‌دونستم آذربایجان شرقی و غربی شامل کدوم شهرها می‌شن.</p>

<p>تقریبا سه هفته پیش که راه افتادم برم خونه مادربزرگم، تو جاده یه چیپس گرفتم و آب انار و وقتی داشتم از خوردن اینا و رانندگی و جاده و آهنگ لذت می‌بردم به ذهنم رسید که این سری با ماشین خودم برم سفر و الان تو این گرما بهترین جایی که تا حالا نرفتم شمال غرب ایران می‌تونه باشه. همون موقع برای خودم یه یادداشت نوشتم با عنوان ایده هیجان‌انگیز، با ماشین خودم برم سفر و در اینستاگرام به اشتراک بذارمش.</p>

<p>وسایلم رو جمع کردم و برای فردا (یکشنبه ۸ مرداد) آماده سفر تکی شدم. صبح ساعت ۴ زنگ گوشیم به صدا درومد. با کمی تعلل بلند شدم و همین که داشتم وسایل رو جمع می‌کردم و حاضر می‌شدم همش فکرای مختلف میومد به سرم که الان تکی برم کجا؟ چی‌کار کنم؟ اصلا هوا تاریکه، بمونم روشن شه برم و کلی از این فکرا که اگر بهش اجازه بدی می‌زنتت زمین. خلاصه ساعت ۴:۳۰ راه افتادم و اول مسیر چون هنوز درگیر این فکرا بودم یه کم راه رو اشتباه رفتم.</p>

<h1 id="اردبیل">اردبیل</h1>

<p>از جاده تهران-کرج رفتم به سمت قزوین و بعد رشت. نرسیده به رشت، از تالش جاده‌ای به سمت خلحال میره که یه جاده پر پیچ و خم و زیباست (همون اسالم به خلخال). این جاده کم عرض و دوطرفه‌اس. این رو هم بگم که از قبل از رسیدن به تالش رشت بارون شروع شد تا خود خلخال. همون اوایل راه دنبال یه جا بودم که صبحانه و سرویس بهداشتی داشته باشه ولی همشون بسته بودن. قبل از اینکه وارد این جاده بشم کلی مغازه بود و توقف نکردم. این یکی از تجربه‌هایی بود که به دست آوردم، وقتی یه جای مناسب دیدی تو جاده توقف کن، به امید مغازه بعدی نرو. یه جورایی تجربه عملی نقدو ول نکن بخاطر نسیه. <br />
در نهایت یه جایی رو پیدا کردم و رفتم یه املت خوشمزه تو یه آلاچیق تو طبیعت خوردم:) ساعت نزدیک ۱۱ بود، احساس خواب‌آلودگی داشتم برای همین تو همون جاده یه جا توقف کردم و یک ساعتی تو ماشین خوابیدم.</p>

<p>و بعد هم رفتم سمت اردبیل. جاده‌ای که می‌رسه به اردبیل از کوه‌ها رد میشه. مثل اینکه داری دور تا دور کو‌ه‌ها رانندگی می‌کنی (مثل اسالم به خلخال) و زیبا و هیجان انگیزه. البته به سرسبزی جاده‌های سمت شمال کشور نیست. ساعت ۴:۳۰ رسیدم به اردبیل. شهر برام جدید بود و قبلا نخونده بودم چیزی درباره‌ش. به یک نفر در کوچ‌سرفینگ پیام دادم، ولی بعد از یکی دو پیام دیگه جواب نداد (این‌ها رو می‌نویسم تا بدونید که همیشه باید برنامه بکاپ داشته باشین و روی هیچ‌کس و هیچ‌چیز جز خودتون حساب نکنید.)</p>

<p>همینطوری تو شهر رانندگی‌ می‌کردم تا یه دید کلی نسبت به شهر پیدا کنم. ۱۲ محرم بود و همه مردم سیاه پوشیده بودن، در همون یک ساعت اول فقط دو تا دختر دیدم که حجاب اجباری نداشته باشن. شهر ظاهر و ساختار قدیمی داشت، قدیمی به این معنا که بهش رسیدگی نمیشه و خود مردم هم هیچ اهمیتی نمیدن به ظاهر شهر. مثلا مغازه‌دارها تلاشی نکردن که ظاهر مغازه‌هاشون رو به روز کنند. خلاصه اردبیل به نظر من یک شهر فوق‌العاده مذهبیه و به عنوان مرکز استان خیلی ظاهر تمیز و زیبایی نداشت. و رانندگی مردم اونجا هم واقعا افتضاحه، یعنی هر چی ایران ۹۱ دیدم اصلا قوانین راهنمایی و رانندگی رو رعایت نمی‌کرد. مثال: از فرعی بدون توقف وارد اصلی میشن و جالب اینجاست که راننده‌ای که تو خیابون اصلی داره میره هم یک‌دفعه توقف می‌کنه که اون ماشین از کوچه دربیاد، به عبارتی حق تقدم تعریف نشده‌س براشون. اصلا راهنما نمی‌زنند. عابر پیاده هیچ توجهی به چراغ راهنمایی نداره و همینطوری میاد وسط خیابون. رانندگی بین خطوط هم مثل تهران معنا نداشت.</p>

<p>بعد از خوردن ناهار یه خوابگاه دخترونه پیدا کردم و شب رو در اردبیل موندم. خوابگاه اصلا تمیز نبود. صبح به سمت مشگین‌شهر حرکت کردم. تو این شهر یه فامیل داریم و همیشه دوست داشتم برم شهر رو ببینم. دو، سه روی روزی رو در مشگین‌شهر خونه فامیل‌مون بودم که واقعا ازشون ممنونم و خیلی خوش گذشت. تو این مدت پل معلق شهر رو که خیلی معروفه دیدم. دو تا پل معلق داره اولی که طولانی‌تره، جنس کف‌ش از کائوچوعه و دومی کوتاه‌تره و چوبیه. اوایل یه قسمتی از پل معلق اولی شیشه‌ای بوده ولی بعد اون قسمت رو برداشتن و الان همش کائوچوعه. بعد از اون زیپلاین رو برای اولین بار امتحان کردم. اولش خیلی ترسیدم ولی الان دوست دارم بازم امتحانش کنم. 
کنار رود خیاوچای پیاده‌روی کردم و باید بگم منظره بسیار زیباییه. اگر صبح‌ها برین اینجا مردم محلی رو در این مسیر می‌بینید که برای پیاده‌روی روزانه اومدن. <br /></p>

<h1 id="آذربایجان-شرقی">آذربایجان شرقی</h1>

<p>پنج‌شنبه صبح از مشگین‌شهر به سمت تبریز راه افتادم. جاده اهر-تبریز، تپه‌های زیبای رنگی رنگی داشت. بافت‌های با رنگ متفاوت این تپه‌ها نشون می.داد که اون منطقه مواد معدنی متفاوتی داره. وقتی رسیدم به تبریز ماشینای زیادی رو دیدم که راهنما می‌زنن.<br />
تبریز در همون نگاه اول خیلی تمیز و سرسبز و مدرن به چشمم اومد. پارک‌های زیاد و بزرگ. خیابون‌های سرسبز. مجتمع‌های تجاری لوکس. موقعی که می‌خواستم برم تبریز پریود شدم و برای همین زیاد حال نداشتم، وقتی رسیدم به شهر گفتم برم یه کافه و یک دمنوش گرم بخورم و درباره خوابگاه یا هاستل از اونا بپرسم.<br />
همون حوالی یه خوابگاه دخترانه خصوصی پیدا کردم و رفتم و خیلی راضی‌ام. تمیز و نو بود و رفتار پرسنل هم خیلی خوب و محترمانه بود. تنها مشکلش این بود که باید قبل ساعت ۱۱ شب برمی‌گشتم اتاق.<br />
اون روز رفتم بازار بزرگ تبریز و خیابان جمهوری‌ که اونجا هم مرکز خریده. و شب هم رفتم پارک موزیکال ولیعصر. یه آبنمای موزیکال داره اونجا که زمانی‌ که من رسیدم دیگه بسته شده بود. <br />
جمعه همه جا بسته بود، رفتم خانه حریری رو ببینم و بسته بود. موزه‌ها و خانه‌هایی که به موزه تبدیل شده‌اند روزای تعطیل بسته هستن. ائل گولی یه پارک خیلی زیباست که ملت برای پیاده‌روی و دوچرخه‌سواری میرن اونجا. <br />
یه جای دیگه هم که روزای تعطیل می‌شه رفت، تله‌کابینه که به اسم عینالی می‌تونین پیداش کنین.</p>

<p>جلفا شهر بعدی بود، برخلاف سه شهر قبلی، اینجا خیلی هوا گرم بود. جلفا یا اسم جدیدش ارس، یه شهر مرزی و خیلی کوچیکه و پر از مغازه و مجتمع تجاریه. بیشترین چیزی که اونجا به چشم می‌خوره، فروشگاه شوینده و مواد آرایشی و بهداشتیه. رود ارس، کلیسای چوپان، مرز ایران-آذربایجان از جاهایی بود که تو این شهر دیدم.<br />
یه شب جلفا موندم و شب رو در ستاد اسکان فرهنگیان خوابیدم. ستاد اسکان فرهنگیان اینطوریه که تو تابستون، برخی مدارس شهرها رو تبدیل به استراحتگاه می‌کنند، اولویت با فرهنگیاس ولی به صورت آزاد هم با گرفتن هزینه بیشتر اتاق میدن. کولرش آبی بود و باید خودم دستی هر سه ساعت یه بار یه دبه ۲۰ لیتری رو آب می‌کردم و می‌ریختم تو کولر. توی کلاس یه فرش پهن کردن و یه سری پتو هم گذاشتن، که من از متکا و پتوی خودم استفاده کردم.</p>

<p>از ظهر شنبه سفر تکی من، با ملحق شدن پدر و مادرم بهم، به سفر خانوادگی تبدیل شد. کمی در جلفا گشتیم و بعد برگشتیم تبریز. دو روزی تبریز رو گشتیم با هم. کاخ موزه شهرداری رفتیم و واقعا جالب بود. یه ساختمون به چه عظمت و زیبایی سال ۱۳۱۴ تا ۱۳۱۸ ساختش طول کشیده و هزینه‌ش شده ۲۵۵ هزار تومان. در تالار فرش هم فرش‌های زیبا با ابعاد بزرگ و دستباف دیده می‌شه.</p>

<h1 id="آذربایجان-غربی">آذربایجان غربی</h1>

<p>بعد هم به اصرار من رفتیم به ارومیه. ارومیه هم به نسبت مرکز استان بودن وضعیت درخوری نداشت. قبل از رسیدن به شهر، دریاچه ارومیه رو می‌بینید که دیگه فقط ازش یه زمین سفید باقی مونده یه جاهایی یکم آب هست. ولی منطقه بسیار زیباییه. آب دریاچه هم انقدر شوره که به تلخی می‌زنه و بخاطر حجم بالای نمکی که توش حل شده، یه حالت روغنی داره. <br />
ارومیه به دلیل هم مرز بودن با یک شهر کردنشین، علاوه بر ترک، کرد هم زیاد دیده می‌شه اینجا. اسم برخی میدان‌ها و خیابان‌های شهر به ترکی نوشته شده. وقتی رسیدیم، به بازار سنتی ارومیه رفتیم و برگشتیم تبریز و روز بعد برگشتیم تهران.</p>

<p>در تمام این مدت، جهت ترویج آزادی و اینکه هر شخص خودش تصمیم می‌گیره چه لباسی بپوشه، من روسری نداشتم و واکنشی که از مردم دیدم زیاد جالب نبود، به خصوص ارومیه. ارومیه خیلی زل می‌زدن مردم و دیده می‌شد که بهت تذکر بدن ولی در تبریز برخی نگاه می‌کردن ولی کاری نداشتن و معمولا پسرهای نوجوون یه چیزی می‌پروندن. <br />
توی مشگین‌شهر هم پشت فرمون بدون روسری بودم که یکی از ذخایر نظام لطف کرد و گزارش داد و پیامک اومد.<br />
مشگین‌شهر به نسبت اردبیل مردم روشن‌فکرتر بودن و تعداد بیشتری رو بدون حجاب اجباری می‌دیدی.</p>

<p>این اولین تجربه سفر تکی با ماشین خودم بود. قبلا  قطار، اتوبوس و هواپیما رو امتحان کرده بودم. ماشین مزیتش اینه که هر جا بخوای می‌تونی بری و به نظرم برای مسافت‌های کوتاه خوبه. طولانی مدت تو جاده واقعا خسته کننده می‌شه. مخصوصا اگر جاده بیابون و خشک باشه. خسته کننده از این نظر که بدن درد می‌گیره آدم. و گرنه جاده به من آرامش خاصی میده. یه مورد دیگه هم که نیازه در سفر با ماشین شخصی بهش توجه شه اینه که حتما زمانی رو برای پیاده‌روی بذارید، چون ممکنه موقعیتی پیش نیاد که راه برید. <br />
در سفر با ماشین بیشتر رانندگی ملت به چشم میاد. این شهرایی که بودم فرهنگ رانندگی واقعا بده و همینطور شماره پلاک هر شهر رو هم من دوست دارم یاد بگیرم:) اردبیل ۹۱- تبریز ۱۵، ۲۵ و ۳۵- ارومیه ۱۷ :) دیگه الان میدونم موقعیت هر کدوم از این شهرها کجای ایرانه و از این بابت خیلی خوشحالم.</p>

</div>]]>
    </content>
  </entry>

  <entry>
    <title>چند روز در فرانسه</title>
    <link rel="alternate" type="text/html" href="https://spacelover.ir/visiting-france.html"/>
    <id>urn:uuid:</id>
    <updated>2023-06-30T00:00:00Z</updated>
    <category term="سفر"/><category term="زندگی"/>
    <content type="html">
      <![CDATA[<div dir="rtl"><p>اخیرا فرصتی پیش اومد و سفر کوتاهی به فرانسه داشتم.
سه روز در <a href="https://en.wikipedia.org/wiki/Saint-Erme-Outre-et-Ramecourt">روستای St. Erme</a> و سه روز در پاریس. 
قبل از سفر به فرانسه، بیشتر چیزای منفی شنیده بودم ازش. از بوی ناخوشایند در شهر و مترو تا رفتار نامناسب فرانسوی‌ها.</p>

<p>ولی این چند روز واقعا خوب گذشت و با افراد خوش قلبی آشنا شدم. بعضی از مردم بودن که با اینکه انگلیسی بلد نبودن با تمام وجود کمک می‌کردن تا مثلا آدرس رو پیدا کنیم. شهر هم بسیار تمیز بود، در این چند روز یکی دو ایستگاه بود که بوی بدی می‌داد.
در کل همه جور آدم در کشورهای مختلف هستند و مشاهدات چند روزه رو نمی‌شه مقایسه کرد با تجربه زندگی در یک کشور.</p>

<p>معماری بی‌نظیر شهر آدم رو مسحور خودش می‌کنه. جای جای شهر پاریس یک قاب عکس زیباست. دو سه روستایی که دیدم هم معماری زیبایی داشتن. در روستاها خانه‌ها ویلایی هستند و یک باغ یا حیاط بزرگ هم دارند. در پاریس اما من آپارتمان دیدم. هوای پاریس مثل همون روستا تمیز بود و آسمون آبی. یک دلیلش می‌تونه ماشین‌هایی که استفاده می‌کنند باشه. ماشینا اکثرا برقی و هیبریدی و نو هستن.
جمعیت زیادی از مردم رو مهاجرا به خودشون اختصاص دادن. با چند نفری که صحبت کردم از الجزایر اومده بودن یا دیگر کشورهای آفریقایی. نظرشون رو که درباره زندگی در پاریس پرسیدم می‌گفتن متوسطه ولی با این حال مثلا ۱۲ سال بود که در پاریس زندگی می‌کرد. می‌شه این برداشت رو کرد که مزایا به معایب سنگینی می‌کنه که مونده همونجا.</p>

<p>چیزی که فکرم رو به خودش مشغول می‌کرد تفاوت بسیار بالای ایران و فرانسه بود. کشوری که در دو جنگ جهانی درگیر بوده الان اینقدر پیشرفته و مدرنه و در مقابل ایران که در گذشته پیشرفته بوده و الان با تورم سر به فلک کشیده، کمر مردمو شکسته. 
منظورم از تفاوت هم تفاوت در امکانات و خدماتیه که برای مردم دو کشور فراهمه. وسایل حمل و نقل عمومی و خصوصی، خدمات رفاهی، تفریحی و آموزشی.</p>

<p>با خودم فکر می‌کنم چرا اینطور شد؟ توطئه انگلیس و روسیه؟ توطئه امریکا؟ کوته‌فکری مردم؟ و پاسخی ندارم. هر کتابی و مقاله‌ای نطری دارد و احتمال زیاد افراد با بایاس‌های مختلف دلیلی برای این موضوع بیان می‌کنند.</p>

<p>کشوری که بدلیل بی‌کفایتی مدیران و مسئولانش ارتباطش با دنیا قطع شد به این وضع نابه‌سامان دچار می‌شه. بی‌نظمی، عدم اداره درست منابع طبیعی و انسانی، دزدی و بسیاری از مشکلات دیگر دامن‌گیر این کشور می‌شه. 
برای مطالعه کوتاه درباره <a href="https://www.history.com/topics/world-war-i/world-war-i-history">جنگ جهانی اول</a> و <a href="https://www.britannica.com/event/World-War-II/The-Baltic-states-and-the-Russo-Finnish-War-1939-40">جنگ جهانی دوم</a> لینک‌ها رو قرار دادم.</p>

<p>در آخر هم دوست دارم <a href="https://www.youtube.com/watch?v=YkgkThdzX-8">آهنگ زیبای Imagine رو از John Lennon </a>در این پست به اشتراک بگذارم.</p>

<div class="language-plaintext highlighter-rouge"><div class="highlight"><pre class="highlight"><code>Imagine there's no countries
It isn't hard to do
Nothing to kill or die for
And no religion, too
Imagine all the people
Livin' life in peace
You may say I'm a dreamer
But I'm not the only one
I hope someday you'll join us
And the world will be as one
</code></pre></div></div>

</div>]]>
    </content>
  </entry>

</feed>
