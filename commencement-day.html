<p>امروز روز پایانی چالش 16 روزه است. اگر این چالش ها رو از روز اول دنبال کردید بهتون تبریک میگم.<br /></p>

<p>من خودم به شخصه الان که دارم متن این روز آخر رو ترجمه می کنم خیلی خوشحالم که تونستم این چالش رو با بقیه به اشتراک بذارم و مطمئنم همون قدر که برای من مفید بوده شما هم ازش لذت بردید و استفاده کردید.<br /></p>

<p>امروز، روز پایانی این چالش هستش اما در واقع شروع ورژن جدید شماست. این چالش طوری طراحی نشده که یک بار انجامش بدید و تموم شه بره، در واقع ساخته شده که در زندگی ازشون بهره ببریم. خیلی خوبه که این چالش ها رو تکرار کنید تا این تکنیک ها به عادت روزانه تبدیل بشن.<br /></p>

<p>هر فردی می تونه با توجه به سن و نوع شخصیتش و اولویت هاش <a href="http://spacelover.net/wheel-of-life.html">چرخه حیات رو که روز اول</a> درباره اش گفتیم تغییر بده، اما حتما باید تلاش کنید که تعادل رو در همه زمینه هایی که برای خودتون در نظر دارید برقرار کنید. و برای رسیدن به تعادل هم باید رتبه ای که به خودتون در این زمینه ها میدید در یک سطح باشه و سعی کنید که هر روز در این زمینه ها رشد کنید نه فقط یکیش.<br /></p>

<p>حالا فرض کنید که هر زمینه چرخه یک مجله داره و افرادی عکسشون روی جلد مجله قرار می گیره که امتیاز 9 یا 10 در اون زمینه رو داشته باشند. حالا ببینید شما چند تا مجله رو به خودتون اختصاص میدید. اگر هیچ مجله ای شامل عکس شما نمیشه اصلا انگیزه تون رو از دست ندید، اینکه بدونید کجا هستید اولین قدم برای رشد مداوم و پایدار هستش.<br /></p>

<h1 id="10-نکته-به-صورت-خلاصه">10 نکته به صورت خلاصه</h1>

<p>این 10 نکته رو می تونید بنویسید برای خودتون و یه جا قرار بدید که هر روز ببینیدش:</p>
<ol>
  <li>رشد: ماشینت رو به دانشگاه متحرک تبدیل کن.</li>
  <li>رابطه عاطفی: اول از همه روی خودت تمرکز کن.</li>
  <li>سرمایه گذاری: یاد بگیر که چطوری از پول استفاده کنی.</li>
  <li>سلامت روان: هر روز قدردان باش.</li>
  <li>شغل: Earn your raise (کارمندان) روی موارد بی اهمیت تمرکز نکن (صاحبان مشاغل)</li>
  <li>سلامت جسمی: هر روز خودت رو وزن کن و ثبتش کن.</li>
  <li>تفریح: تفریح و سرگرمی رو پاداش سخت کوشیت قرار بده.</li>
  <li>بخشش: ببخش تا زندگی کنی.</li>
  <li>خانواده و دوستان: هر جا هستی کاملا همونجا باش.</li>
  <li>سلامت عاطفی: شادی یک انتخابه. تمرکز + معنا + عمل</li>
</ol>

<p>خب پاداشی که روز اول چالش برای خودتون در نظر گرفتید رو یادتونه؟ اگر که از عملکرد خودتون راضی هستید و فکر می کنید چالش ها رو به خوبی انجام دادید،  می تونید هویج رو بخورید در غیر اینصورت هویجی هم در کار نیست چون باید مغزتون یاد بگیره که هر عملی عواقبی داره و اینطوری نظم، تبدیل به عادت روزانه میشه. <br />
برای گرفتن پاداش نباید عالی و بی نقص باشید، امکان لغزش همیشه هستش، مهم اینه که چه زمانی برمی گردی.<br />
حالا 4 تا چالش روزانه رو از این چالش 16 روزه انتخاب کنید و به خودتون قول بدید که 30 روز آینده بهش پایبند باشید.<br /></p>

<p><a href="https://titaniumsuccess.com/podcast/living-a-world-class-life/">منبع</a></p>

