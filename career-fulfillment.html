<p>شغل مسئله مهمیه چون روی خیلی از مسائل دیگه تاثیر گذاره. مسئله مالی بستگی با شغلت داره. یا اگر کارت به هر دلیلی خوب نباشه و راضی نباشی ازش، روی سلامت احساس و روحت اثر میذاره، روی رابطه ت با همسرت و بچه هات اثر میذاره.<br /></p>

<h2 id="مرور-هفت-روز-گذشته">مرور هفت روز گذشته</h2>

<p>اول درباره رشد و توسعه فردی صحبت کردیم، قرار شد که هر روز کاری انجام بدیم که به رشد شخصیت ما کمک میکنه. بعد درباره رابطه عاطفی صحبت کردیم و گفتیم موضوع خیلی مهمیه چه در صورتیکه الان در یک رابطه باشید و چه اینکه سعی در آماده کردن شرایط برای بودن در یک رابطه موفق رو داشته باشید.<br />
و بعد مسئله مالی بود که نکته ای که گفته شد این بود که شرط اول برای بهبود وضعیت مالی حذف کردن یک سری خرج های غیر مفید و غیر ضروری هست. و امروز درباره شغل صحبت می کنیم. <br />
نکته اینه که اگر الان از کاری که داری انجام میدی، از شغلی که داری خوشحال نیستی، هر کار دیگه ای هم که داشته باشی خوشحال نخواهی بود. اگر الان برای کسی کار می کنید و خوشحال نیستید برای خودتون هم کار کنید خوشحال نخواهید بود.<br />
کاری که الان مشغولش هستید رو دوست داشته باشی، قبل از اینکه دنبال این باشید که کاری رو که دوست دارید انجام بدید. <br />
غر زدن و شکایت کردن شما رو به هیچ جا نمی رسونه، تا وقتی خودتونو تغییر ندین (فکرتونو) شغل عوض کردن کمکی نمیکنه. مسئله اینه که باید یاد بگیری که عاشق جایی که الان هستید باشید. اگر هشت ساعت در روز در شرکت هستید، از اون هشت ساعت لذت ببرید و بهترینِ خودتون باشید. وقتی تونستید اینطوری باشید، می تونید دنبال شغل جدید بگردید. حالا می تونید کار خودتون رو شروع کنید.<br /></p>

<p>حالا آقای صادقی افراد رو براساس منطقه کاریشون (career zone) به چهار گروه تقسیم کرده. پدر یا مادری که در خونه از فرزندش مراقبت مبکنه هم این مراقبت کردنه منطقه کاری حساب میشه.</p>

<h3 id="گروه-اول---افرادی-هستند-که-در-حال-حاضر-مشغول-هستند-و-برای-کسی-کار-میکنند">گروه اول - افرادی هستند که در حال حاضر مشغول هستند و برای کسی کار میکنند.</h3>
<p>اگر در حال حاضر یه شغلی دارید، اول از همه یاد بگیرید که شغلتون رو دوست داشته باشید، میدونم که یه شغل دیگری می خواهید، یاد بگیرید شغل فعلیتون رو دوست داشته باشید. میدونم که پول بیشتری می خواهید، یاد بگیرید که فیش حقوقی فعلی رو دوست داشته باشید. میدونم که رئیستون رو دوست ندارید، یاد بگیرید که رئیستون رو دوست داشته باشید. به همه چیزای خوب شرکت فعلیتون فکر کنید. یه کاری که می تونید انجام بدین اینه که الان یک لیست از تمام مواردی که در محل کار فعلیتون وجود داره و شما دوسشون دارید بنویسید.<br />
مسئله ای که خیلی هامون بهش فکر می کنیم افزایش حقوقه. مهمترین کاری که باید انجام بدین اینه: باید خیلی بیشتر از اون چیزی که رئیس یا شرکت از شما انتظار داره کار کنید و اینطوری می تونید حقوقتون رو افزایش بدید. پس باید بیشتر از اون چیزی که از شما خواسته شده کار کنید اگر دنبال افزایش حقوق هستید.<br /></p>
<h3 id="گروه-دوم---افرادی-که-میخواهند-کارآفرین-باشند">گروه دوم - افرادی که میخواهند کارآفرین باشند</h3>
<p>آرمان صادقی:”اگر الان دارید برای شخص دیگری کار می کنید و می خواهید کارآفرین (entrepreneur) باشید، بهترین پیشنهاد من به شما اینه که دوباره و سه باره و … و ده باره بهش فکر کنید. راه انداختن تجارت و بیزنس زدن به این راحتی نیست. فقط بخاطر اینکه شنیدی خوبه یا راحتتره یا اینکه پول بیشتری توشه نرو دنبالش. اگر از کسانی که یه کاری رو خودشون راه انداختن بپرسین میگن بهتون که خیلی کمتر از زمان کارمندی پول درآوردن و خیلی سخت تر کار کردن” به نظر ایشون کارآفرین بودن یک ویروسه و کسانی که مبتلا به این ویروس هستن باید برن دنبال این کار.
###گروه سوم - افرادی که به تازگی بیزنس خود را آغاز کرده اند
گروه سوم افرادی هستند که یه جهشی داشتند و در فرایند شروع یک بیزنس هستند، حالا یا به تازگی شروعش کردن یا زمانی که جایی مشغول کار هستند روی پروژه خودشون هم کار کردند 
###گروه چهارم - صاحبان کسب و کار</p>

<h2 id="و-اما-چالش-امروز">و اما چالش امروز</h2>
<p>از امروز برای هشت روز آینده زمانی که سرکارتون هستید، کارهای شخصی تون رو به زمان دیگه ای موکول کنید و در اون زمان فقط کار کنید. یعنی در ساعت کاری، تماس و پیام شخصی نداشته باشید، شبکه اجتماعی چک نکنید. اگر کار ضروری پیش اومد از پشت میزتون بلند شید تلفن رو جواب بدید و بعد برگردید سر کارتون.</p>

<p><a href="https://titaniumsuccess.com/podcast/career-fulfillment/">منبع</a></p>

