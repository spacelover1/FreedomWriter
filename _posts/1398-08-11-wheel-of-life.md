---
title: روز اول چالش- چرخه حیات (Wheel of Life)
category: چالش
tags: وبلاگ چالش زندگی تعادل شادی رضایتمندی fulfillment
---


و اما چالشی که قرار بود درباره ش بنویسم. 
اول از همه اینکه طبق معرفی هایی که خوندم، آقای آرمان صادقی کارآفرین و مربی و مشاور بیزنسمن ها هستش و به اونایی که شرکت و سازمان دارن مشاوره میده در زمینه بهتر شدن کارشون، خودش هم شرکت داره. 

فایل صوتی و متن این چالش رو میتونید از این سایت پیدا کنید و گوش بدید و بخونید. هر روز یه ویس ۱۵ دقیقه ای برای این چالش ۱۶ روزه هستش که امروزم روز اولشه. پادکست ها رو اگر گوش بدید خیلی انرژی می گیرید چون ایشون خیلی پر انرژی صحبت می کنند.:) مطالب مربوط به این چالش رو سعی کردم مثل اصلش بنویسم، ترجمه کلمه به کلمه نیست بیشتر سعی کردم که مفهوم رو برسونم.

هدف چالش فقط نجات دادن شما از حالت فعلی نیست بلکه بهبود پیدا کردن تو هر زمینه ایه.
اگر الان شاد و عالی هستین این چالش به شما کمک میکنه که از اینم شادتر و عالی تر باشین. 
و اگر در زندگی درگیر هستین به شما کمک میکنه که خودتونو از اون وضعیت خلاص کنید و اوضاع رو بهتر کنید. یه جورایی قراره جنبه های مختلفی از زندگی رو که در ادامه درباره ش صحبت شده رو یه مرحله به جلو ببریم.

# شادی و رضایت (Fulfillment and Happiness)

هدف این چالش اینه که به شما کمک کنه در راستای شاد بودن و رضایت از خود قدم بردارید.

{: .center}
![Balance](https://titaniumsuccess.com/wp-content/uploads/2017/06/business-coaching-Wheel-of-Life.jpg)

# تعادل نه تنبلی
تمام افراد موفق یک مورد رو رعایت می کنند و اون داشتن نظم و تعادل هستش.
 منظور از تعادل اینه که باید به جنبه های مختلف زندگی برسیم.
 تصویری که می بینید چرخه حیات نامیده شده، باید به همه این جوانب رسید تا بتونیم شاد و موفق باشیم.
 
 {: .center}
![wheelOfLife](https://titaniumsuccess.com/wp-content/uploads/2017/05/The-Titanium-Success-Wheel-of-Life-Infographic.jpg "Wheel of Life")



مثلا ممکنه از یکی که تو کارش خیلی موفق باشه و بهش بگی به وضعیت مالیت یه امتیازی از ۱ تا ۱۰ بده، ممکنه یه عددی مثل ۸، ۹ یا ۱۰ بده،  ولی وقتی میپرسی رابطه ات با همسرت چطوره میگه خوب نیس و … و به رابطه ش امتیاز خیلی کمی میده. و همچنین برعکس این مورد هم امکان پذیره. پس نشون میده که تعادل رعایت نشده و این عدم تعادل موجب ناخوشی در انسان میشه. 

ده جنبه ای که چرخه رو تشکیل می دن، عبارتند از: وضعیت مالی - رابطه عاطفی (intimate relationship هستش که به نظرم این ترجمه خوبه) - سلامت جسمی- سلامت روحی - شغل یا کاری که مشغولی مثلا اگر دانشجویی اینجا میشه درس ها و پروژه هات- کمک و همکاری - شادی و لذت و هیجان - خانواده و دوستان- رشد دائم و پیوسته. 

 حالا شما از ۱ تا ۱۰ در هر کدوم از این زمینه ها چه رتبه ای به خودتون میدین. اگر یه جا یادداشت کنید عالی میشه:) میتونید روی یه کاغذ بنویسید یا تو گوشی یا اگر نمیتونید بنویسید، ویس بگیرید، چون بعدا لازم میشه:)

اگر عدد امتیازات با هم ۱، ۲ یا حتی ۳ تا اختلاف دارند مثلا به این صورت شده که یه تعدادی ۵ و ۶ دارین و تعدادی ۷ و شاید یدونه ۴ شما در وضعیت خوبی هستین.
اما از یه طرف اگر به اینصورته که در دو زمینه ۱۰ دارین و دو تا ۷ و دو تا مثلا ۴ یکی دو تا ۱ و ۲ این نشونه عدم تعادله که نشون میده رضایت کامل ندارین از زندگیتون.

خلاصه اینکه کلا ۱۶ روزه و قراره که هر روز درباره این ۱۰ جنبه صحبت کنیم به عبارتی میشه ۱۲ روز که شامل مطلب میشه. روز اولش هم همین روزی هستش که دارید اینو میخونید. در طول ۱۰ روز هر روز قراره روی یکی از جنبه ها تمرکز کنیم. یک روز هم برای جمع بندی خواهد بود.

# خب اما کاری که امروز انجام میدیم:
۱- یادداشت کنید که ۱۵ روز آینده هر روز قراره چه ساعتی از خواب بیدار شید. هر ساعتی باشه مهم نیست <u>فقط بنویسید</u>. مثلا روزهای کاری هفته ساعت ۷ بیدار میشید، اخر هفته ها ۸، یا شاید ۹ بیدار میشید هر ساعتی که هست برای هر روز ۱۵ روز آینده رو بنویسید.

۲- حالا برای هر روز ۱۵ روز آینده بنویسید که در چه ساعتی کارتون رو شروع می کنید. حالا کار میتونه محل کاری باشه که مشغول هستین یا اگر دارید درس میخونید یا هر کاری که هر روز انجام میدین تا در اون حوزه رشد کنید و بهتر شید و بالاتر برید. حالا عبارتی که ایشون اینجا به کار برده career zone یا منطقه کار هستش. وقتی وارد این منطقه شدین دیگه نباید به پیام و ایمیل های شخصی جواب بدین، تماس تلفنی شخصی نداشته باشید و اینکه تو اینستا و توییتر و … نچرخید. در این زمان فقط و فقط باید تمرکزتون روی کارتون باشه.
اگر هم تماس تلفنی ضروری یا هر چی پیش اومد از اون محل خارج شید مثلا اگر پشت میز نشستین بلند شید کارتون رو انجام بدین و دوباره برگردین.

۳- تسک بعدی اینه که از فردا به مدت ۱۵ روز آینده روزی ۲۵ دقیقه نرمش و ورزش کنید. یه زمانی رو مشخص کنید برای ورزش و بهش متعهد باشید، چون قراره در خودتون یک عادت رو پرورش بدید. و فقط ۲۵ دقیقه ورزش کنید نه بیشتر. چون اگر ۲۶ دقیقه ورزش کنید پس فردا میشه ۳۰ بعد میشه ۴۰ بعد میشه ۵۰ بعد دیگه بیخیالش میشید. ۲۵ دقیقه. همین و بس.
حالا میتونید برید ۲۵ دقیقه پیاده روی کنید یا اینکه از یوتوب فیلم پیدا کنید و انجام بدید. 
لینک چند تا کلیپ ورزشی رو هم قرار میدم که می تونید تو خونه هم ورزش کنید(دیگه بهونه ای ندارید :) ) [کلیپ ۸ دقیقه ای](https://www.youtube.com/watch?v=wACJFmx7FKs) ، [تمرین تقویت عضلات دست بدون وزنه](https://www.youtube.com/watch?v=UyTR2EjTAXU)، یه [تمرین دیگه](https://www.youtube.com/watch?v=hnf9VTBc_Dk) با کلی tip. خودم در حال حاضر چون باشگاه نمیرم ترکیبی از حرکات این سه تا کلیپ رو انجام میدم. اگر یه روزی وقت نداشتین ورزش های روزانه رو انجام بدین می تونید ماشینتون رو با فاضله از مقصد مورد نظرتون پارک کنید یا دو ایستگاه زودتر پیاده شید تا حتما اون روز هم تحرک داشته باشید. یه جمله زیبا هم بگم که دیگه حتما ورزش کنید:) 


    “The body is the garden of the soul”


۴- تسک بعدی اینه که روزی ۳۰ دقیقه برای رابطه عاطفی تون وقت بذارید. اگر در یک رابطه هستید از این زمان برای بهتر شدن و عالی شدن رابطه استفاده کنید و اگر الان در رابطه ای نیستید روی ویژگی های خودتون کار کنید تا برای ورود به یک رابطه خوب آماده شید. هر کاری که لازم و مناسب میدونید رو انجام بدید. روزی ۳۰ دقیقه تا ۱۵ روز.

### خب پس خلاصه چیشد؟
الان این موارد رو باید برای ۱۵ روز آینده مشخص کنید و بنویسید :

و توجه داشته باشید که ترتیب مهم نیس یعنی مثلا شاید یکی قبل کارش ورزش می کنه یکی بعد از ظهر.
*	ساعتی که از خواب بیدار می شید.
*	ساعتی که کار یا درستون رو شروع می کنید
*	ساعتی که قراره هر روز ۲۵ دقیقه ورزش کنید.
*	روزی ۳۰ دقیقه هم باید روی رابطه عاطفیتون کار کنید.

خب دیگه فردا میبینمتون:) حتما بیاین، منتظرم :)


[منبع]

[منبع]: https://titaniumsuccess.com/podcast/the-titanium-wheel-of-life/


