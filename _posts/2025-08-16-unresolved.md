---
title: مسئله حل نشده
category: general
tags:  
---


تا اینجا تقریبا پست‌ها یه جورایی مسئله با حلش بوده. یا شاید فقط اطلاعات. این پست اما مسئله‌ایه که هنوز حل نشده برام.


آیا روابط انسانی همیشه ناپایدار هستند؟

رابطه فرزند و والدین<br>
رابطه همسران<br>
رابطه همکاران<br>
رابطه دوستان<br>

آیا تمامی این روابط محکوم به جدایی هستند؟



کوچکتر که بودم فکر می‌کردم آدم‌ها بزرگ می‌شوند، ازدواج می‌کنند و خوشحال با هم زندگی می‌کنند...

بزرگ شدم دیدم چه افسانه‌ای بوده اون فکر بچگی.

آدم‌ها با هم ازدواج می‌کنند، بچه به دنیا می‌آورند و بعد از ده سال از هم جدا می‌شوند و با درد جدایی به تنهایی زندگی می‌کنند.

آدم‌ها با هم ازدواج می‌کنند، بچه‌دار می‌شوند. کلی بی احترامی و خشونت را تحمل می‌کنند و همچنان با هم زیر یک سقف زندگی می‌کنند چون شرایط جدا شدن را ندارند.

آدم ها با هم ازدواج می‌کنند و بعد از یک ماه از هم جدا می‌شوند.

آدم‌ها با هم ازدواج می‌کنند، بچه‌دار می‌شوند و بعد از چند سال یکی به تنهایی از کشور خارج می‌شود و برای خودش زندگی می‌کند. 

آدم‌هایی هم این آدم‌ها را می‌بینند و تصمیم می‌گیرند ازدواج نکنند.



آیا انسان محکوم به تنهایی است؟

آیا نمی‌توان با یک انسان یک زندگی را ساخت؟ 

