---
title:   یادگیری و تقویت زبان انگلیسی 
category: یادگیری
tags: وبلاگ جکیل زبان انگلیسی
---

تو این پست میخوام تجربه و نظر خودم رو درباره یاد گرفتن و تقویت زبان انگلیسی بنویسم.

اگر اصلا زبان نخوندین و صفر کیلومترین به نظرم حتما کلاس پیشنهاد میشه تا یه پایه ای داشته باشید بعدش که پایه ایجاد شد و دانش عمومی رو کسب کردین میتونید خودخوان پیش برید. بستگی به خودتون داره که چطوری بهتر یاد می گیرید.

در ادامه با فرض اینکه یه مدت زبان کار کردین، یه سری منبع معرفی میکنم برای تقویت زبان عمومی و شاید بعدا برای آمادگی جهت آزمون های بین المللی پستی بذارم.

اولین کاری که میتونم پیشنهاد کنم اینه که موقع سرچ کردن حتما (تا حد امکان) سعی کنید انگلیسی سرچ کنید. هم مطالب متفاوت تر و کاملتری میبینید هم اینکه دایره لغاتتون گسترش پیدا می کنه. چطوری؟ وقتی یه مطلبی میخونید یک سری کلمات، کلمات کلیدی هستند و اگر معنی اونها رو بدونید تقریبا متوجه کلیت مطلب میشید و معنی بعضی کلمات رو میشه حدس زد. پس با کلمات جدید بیشتری آشنا میشید.

وقتی معنی کلمه ای رو میخواید سرچ کنید حتما حتما حتما از **<u>دیکشنری انگلیسی به انگلیسی</u>** استفاده کنید. دیکشنری آفلاین برای سیستم عامل های مختلف Golden Dict رو پیشنهاد میکنم. [این سایت ](http://www.jahanshiri.ir/howto/goldendict/fa/)به فارسی توضیح داده درباره برنامه لینک دانلود هم گذاشته. فایل های دیکشنری های مختلف رو ازش لینکی ندارم که به اشتراک بذارم ولی شاید در آینده آپلود می کنم و لینکش رو اینجا قرار بدم. برای اندروید هم خودم با Blue Dict کار می کنم.
از دیکشنری های آنلاین مثل [Longman](https://www.ldoceonline.com/) هم می تونید استفاده کنید.

سعی کنید هر روز **<u>پادکست و کتاب صوتی گوش بدید</u>**. اپ که زیاد داره ولی خودم از npr one و podbean استفاده می کنم. می تونید پادکست های مورد علاقه تون رو در این اپ ها فالو کنید و هر وقت هر قسمتش منتشر بشه پیام میده و متوجه میشید. در ادامه یه سری پادکست هایی که گوش میدم رو معرفی می کنم.


`The well woman show
Self made CEO
The well woman show
The happiness lab with Dr. Laurie Santos
Titanium Life with Arman Sadeghi
Two guys on your head`


موضوعات این پادکستا متفاوته، پادکست آموزش زبان زیاده ولی eslpodcast به نظرم خیلی خوبه و می تونید از طریق کانال تلگرام eslpodcast بهشون دسترسی داشته باشید.

پیشنهاد بعدی هم **<u>مطالعه کتاب</u>**ها و رمان های انگلیسیه. خلاصه رمان های معروف و کلاسیک که به صورت کم حجم منتشر شده که سطح بندی شده هم هست رو می تونید مطالعه کنید. بعدش می تونید رمان های حجیم تر رو بخونید که خیلی هم لذت بخشه 🙂 علاقه مندان کتاب (bookworm) می دونن چی حسیه 🙂 چند تا کتاب هم معرفی می کنم که می تونید از انتشارات جنگل یا هر جا می تونید نسخه فیزیکی رو تهیه کنید. برای مطالعه می تونید از زمانی که تو مترو یا اتوبوس و تاکسی هستین استفاده کنید ولی کتاب صوتی هم می تونید گوش بدید. 

> Follow your heart- Andrew Matthews
> Happiness in hard times- Andrew Matthews

یه دفتر بردارید و سعی کنید از پادکست هایی که گوش میدید و از کتابایی که می خونید نوت بردارید، انگلیسی دیگه ترجیحا 🙂 یادداشتتون میتونه مثلا جمله ای باشه که خیلی خوشتون اومد یا یه حلاصه ای از اون کتاب یا پادکست خودتون **<u>بنویسید</u>**، هم برای زبانتون خوبه هم بعدا می تونید مرور کنید اون دفتر رو:)

تماشای فیلم و موسیقی گوش دادن هم خوبه ولی اینا رو اولویت قرار ندید چون مثلا شما کل زمان صحبت های فیلم دو ساعته رو اندازه بگیرید شاید با یه پادکست ۳۰ دقیقه ای برابری کنه. برای اوقات فراغت خوبه ولی نه اینکه جایگزین بشه.
سریال مورد علاقه م Friends هستش که هم برای speaking خوبه هم برای listening.

احتمالا این پست رو به مرور آپدیت کنم.














