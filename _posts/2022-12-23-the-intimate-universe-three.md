---
title:  The Intimate Universe(3)
category: general
tags: زندگی انسان احساس سفر
---
# روز سوم: کاشان

دوشنبه بود و شیفت بودم. ساعت ۷ بیدار شدم. رفتم بیرون دنیال حلیم. از تهران بهت قول داده بودم که بهت حلیم میدم و خودمم خیلی دلم می‌خواست. حلیم رو گذاشتم روی تخت جلوی اتاقت و برگشتم. 

امروز قرار بود بری قم و برگردی. بعدازظهر زنگ زدی و گفتی نمی‌تونی ماشین پیدا کنی و کسی انگلیسی بلد نبود، گوشی رو دادی به یه خانمی. باهاش صحبت کردم،‌خانمه هم می‌خواست بیاد کاشان. گفت اتوبوس نیست و احتمالا تاکسی سوار می‌شه و گفتم تو رو هم راهنمایی کنه همراهش بیایی.

شب شده بود، وقتی رسیدی و حسابی خسته بودی در نتیجه ناراحت شدم.

دنبال باقلوای استانبولی بودی و هر شیرینی‌فروشی که رفتیم باقلوای مخصوص کاشان رو داشت که شبیه حلوا بود. در نهایت چند تا شیرینی خریدی و رفتیم هاستل تو. یه سری وسایلم تو اتاق تو مونده بود.

نشستیم روی تخت جلوی اتاق و من داشتم کار می‌کردم.

هوا سرد بود برای همین رفتم داخل. کمی بعد اومدی داخل و روی تخت دراز کشیدی. گفتم بعد از کارم می‌خوام یه چی بهت بگم ولی نمی‌دونستم چطوری بگم بهت.

شیفت رو تحویل دادم و اومدم روی تخت کنارت دراز کشیدم.

گفتی بگو چیزی که می‌خواستی بگی. اما نمی‌تونستم، بهت گفتم از رد شدن می‌ترسم برای همین نمی‌تونم حرفمو بگم. و گفتی بگو.

گفتی هستی تو مودش ولی بنظرم فقط برای اینکه نگی نه اینو گفتی.

اولین بارم بود و هوا هم سرد بود برای همین بدنم می‌لرزید و خیلی خوب کنترل کردی اوضاع رو. و چون انتظار نداشتم که اینطوری پیش بره خیلی ناراحت شدم و کمی هم گریه‌م گرفت ولی تو گفتی خوب بود همه چی.

برای فردا که می‌خواستی بری روستای ابیانه با صاحب هاستلی که اتاق گرفته بودم صحبت کرده بودم و گفت ماشین دارن. و برای اینکه درباره ماشین هم بپرسی، رفتیم سمت هاستل. آقاهه درباره تورهایی که داشتن صحبت می‌کرد و در آخر بهت گفتم می‌خوای اتاقم رو ببینی؟ سقف اتاق من بلندتر از اتاق تو بود. با تردید اومدی تا دم اتاق و بعدش هم یک بوس روی لب و بغل. من ناراحت بودم. و این آخرین باری بود که همو دیدیم.

فردا ساعت ۱۱ قرار بود حرکت کنی به سمت ابیانه و از اونجا اصفهان.

سه‌شنبه صبح، قبل از طلوع خورشید از خواب پریدم. وسایلم رو جمع کردم و به سمت تهران حرکت کردم.

خیلی اتفاقای این سه روزی که با هم بودیم شبیه فیلم Before Sunrise بود و می‌خوام با یک جمله از قسمت بعدی این سه‌گانه داستان رو تموم کنم.

    I guess when you're young you just believe there'll be many people with whom you connect with. Later in life you realize it only happens a few times.
