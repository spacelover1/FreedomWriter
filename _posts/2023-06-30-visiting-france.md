---
title: چند روز در فرانسه
category: general
tags: سفر زندگی
---

اخیرا فرصتی پیش اومد و سفر کوتاهی به فرانسه داشتم.
سه روز در [روستای St. Erme](https://en.wikipedia.org/wiki/Saint-Erme-Outre-et-Ramecourt) و سه روز در پاریس. 
قبل از سفر به فرانسه، بیشتر چیزای منفی شنیده بودم ازش. از بوی ناخوشایند در شهر و مترو تا رفتار نامناسب فرانسوی‌ها.

ولی این چند روز واقعا خوب گذشت و با افراد خوش قلبی آشنا شدم. بعضی از مردم بودن که با اینکه انگلیسی بلد نبودن با تمام وجود کمک می‌کردن تا مثلا آدرس رو پیدا کنیم. شهر هم بسیار تمیز بود، در این چند روز یکی دو ایستگاه بود که بوی بدی می‌داد.
در کل همه جور آدم در کشورهای مختلف هستند و مشاهدات چند روزه رو نمی‌شه مقایسه کرد با تجربه زندگی در یک کشور.

معماری بی‌نظیر شهر آدم رو مسحور خودش می‌کنه. جای جای شهر پاریس یک قاب عکس زیباست. دو سه روستایی که دیدم هم معماری زیبایی داشتن. در روستاها خانه‌ها ویلایی هستند و یک باغ یا حیاط بزرگ هم دارند. در پاریس اما من آپارتمان دیدم. هوای پاریس مثل همون روستا تمیز بود و آسمون آبی. یک دلیلش می‌تونه ماشین‌هایی که استفاده می‌کنند باشه. ماشینا اکثرا برقی و هیبریدی و نو هستن.
جمعیت زیادی از مردم رو مهاجرا به خودشون اختصاص دادن. با چند نفری که صحبت کردم از الجزایر اومده بودن یا دیگر کشورهای آفریقایی. نظرشون رو که درباره زندگی در پاریس پرسیدم می‌گفتن متوسطه ولی با این حال مثلا ۱۲ سال بود که در پاریس زندگی می‌کرد. می‌شه این برداشت رو کرد که مزایا به معایب سنگینی می‌کنه که مونده همونجا.

چیزی که فکرم رو به خودش مشغول می‌کرد تفاوت بسیار بالای ایران و فرانسه بود. کشوری که در دو جنگ جهانی درگیر بوده الان اینقدر پیشرفته و مدرنه و در مقابل ایران که در گذشته پیشرفته بوده و الان با تورم سر به فلک کشیده، کمر مردمو شکسته. 
منظورم از تفاوت هم تفاوت در امکانات و خدماتیه که برای مردم دو کشور فراهمه. وسایل حمل و نقل عمومی و خصوصی، خدمات رفاهی، تفریحی و آموزشی. 

با خودم فکر می‌کنم چرا اینطور شد؟ توطئه انگلیس و روسیه؟ توطئه امریکا؟ کوته‌فکری مردم؟ و پاسخی ندارم. هر کتابی و مقاله‌ای نطری دارد و احتمال زیاد افراد با بایاس‌های مختلف دلیلی برای این موضوع بیان می‌کنند.

کشوری که بدلیل بی‌کفایتی مدیران و مسئولانش ارتباطش با دنیا قطع شد به این وضع نابه‌سامان دچار می‌شه. بی‌نظمی، عدم اداره درست منابع طبیعی و انسانی، دزدی و بسیاری از مشکلات دیگر دامن‌گیر این کشور می‌شه. 
برای مطالعه کوتاه درباره [جنگ جهانی اول](https://www.history.com/topics/world-war-i/world-war-i-history) و [جنگ جهانی دوم](https://www.britannica.com/event/World-War-II/The-Baltic-states-and-the-Russo-Finnish-War-1939-40) لینک‌ها رو قرار دادم.



