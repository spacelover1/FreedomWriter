---
title:  خودتو دوست داشته باش ینی چی؟ 
category: general
tags: خودشناسی
---


چند روز پیش سر یه کلاسی بودم که استاد به یکی از بچه‌ها گفت برای اینکه کسی تو رو دوست داشته باشه اول از همه باید خودت خودتو دوست داشته باشی. دوست داشته شدن لیاقت می‌خواد. این حرف رو قبلا هم شنیده بودم. با خودم فک می‌کردم چطوری خودمو دوست داشته باشم. یکم درباره‌ش خوندم و برای اینکه یادم بمونه و تمرین کنم می‌خوام اینجا هم بنویسم درباره‌ش.<br/>
سایتی که در این پست به عنوان [منبع](https://www.healthline.com/health/13-self-love-habits-every-woman-needs-to-have) ازش استفاده می‌کنم ضمایر مخاطب استفاده کرده ولی من ضمایر رو به خودم برگردوندم. شما هم اگر دوست داشتین این موارد رو امتحان کنید.

## خودم رو با کسی مقایسه نمی‌کنم

اینکه فلان شخص در فلان شرکت کار می‌کنه هیچ ارتباطی به من نداره. هر شخصی زندگی خودشو داره از اول و این باعث می‌شه که هر کدوممون تک و منجصر به فرد باشیم. بنابراین مقایسه بخشی از زندگی افراد دیگه با خودمون کاملا بی معنیه. من انرژی و تمرکزمو میذارم روی بهتر شدن خودم و انجام کارایی که دوست دارم.

## نگران افکار بقیه نیستم

اینکه بقیه چه فکری درباره من می‌کنن مهم نیست. من نباید بقیه رو راضی نگه دارم. انرژی من باید صرف شاد کردن خودم بشه.

## به خودم اجازه اشتباه کردن می‌دم

اکثر کارایی که الان توشون قوی شدم بخاطر اشتباهاتی بوده که قبلا انجام دادم. وقتی یه کاری رو تا حالا انجام ندادیم، احتمال زیاد اولین بار اشتباه می‌کنیم و بخاطر اون اشتباه روش درست رو یاد می‌گیریم و خیلی چیزای دیگه. <br/>
پس دست به کار می‌شم و از اشتباه نمی‌ترسم.

## ظاهر من، ارزش من رو تعیین نمی‌کنه

من لباسی رو می‌پوشم که توش حس خوبی دارم. 


## افراد سمی رو از زندگیم حذف می‌کنم

از آدمایی که حس خوبی ازشون نمی‌گیرم و انرژی بیهوده ازم می‌گیرن فاصله می‌گیرم تا جا برای اونایی که ارزش دوستی با من رو دارن باز بشه.

## ترس‌هام رو پردازش می‌کنم

بررسی احساس ترس و اضطراب باعث می‌شه ریشه مشکلات پیدا شهتا بتونیم حلشون کنیم.

## می‌دونم که بهترین تصمیمات رو می‌گیرم

هر کسی خودش، خودش رو بهتر می‌شناسه و می‌دونه چی حالشو خوب می‌کنه.<br/>
یه قانونی که برای خودم دارم اینه که اگر جوابم در انجام کاری "نمی‌دونم" بود انجامش نمی‌دم تا زمانی که به اطمینان برسم.

## از هر فرصتی که پیش می‌آد استفاده می‌کنم یا خودم فرصت می‌سازم

اگر نگران فکر بقیه نباشیم و از اشتباه نترسیم می‌تونیم از این فرصت‌ها استفاده کنیم.
من اگر دوست داشته باشم با کسی صحبت کنم باهاش تماس می‌گیرم و منتظر اون نمی‌شم.
یا اگر دوست داشته باشم تو یه جمع جدیدی باشم، باهاشون صحبت می‌کنم و اگر دوست داشتن اونوقت دوستای جدید پیدا می‌کنیم :)

## خودم رو در اولویت می‌ذارم

علائق خودم رو (به موقعش) در اولویت می‌ذارم و برای خودم ارزش قائل هستم.

## درد و شادی رو حس می‌کنم

به احساسات مختلف اجازه بروز می‌دم و درکشون می‌کنم.
یه موردی رو هم بگم: هر زمانی احساس افسردگی داشتین ورزش کنید و ساعت خوابتونو تنظیم کنید. صبح زود بیدار شید و شب به موقع بخوابید.
هر زمانی هم احساس شیدایی داشتین یعنی خوشحالی و انرژی زیاد سعی کنید بخوابید و کمتر تحرک داشته باشید.

## نظراتم رو در جمع بیان می‌کنم

نظر هر شخصی محترم و مهمه همینطور نظر من. وقتی یه سوالی مطرح می‌شه نظرم رو بیان می‌کنم بدون ترس از قضاوت. مهم نیس بقیه چه فکری می‌کنن. یه نکته‌ای که وجود داره اینه که اصولا بقیه فکری درباره شما نمی‌کنن. شما خودت فک کن چقدر به بقیه فک می‌کنی؟ خیلی کم. ادما بیشتر متمرکز هستن روی اعمال خودشون.

## زیبایی رو در چیزای کوچیک ببینیم

قدردان زیبایی‌ها و چیزایی که حس خوبی بهم می‌ده هستم و این باعث می‌شه بیشتر زیبایی ببینم و جذب کنم.

## با خودم مهربونم

همینطوری در طول روز همه دارن از ادم انتقاد می‌کنن و به ادم حرف می‌زنن. من خودم با خودم مهربون هستم و از کلمات خوب برای توصیف خودم استفاده می‌کنم.
من تا الان که زندگی کردم خیلی کارای باارزش و قشنگ انجام دادم و از این به بعد هم به ارزش افرینی‌ها ادامه می‌دم. برای همین ذهن زیبا به خودم افتخار می‌کنم و از خودم ممنونم.

























