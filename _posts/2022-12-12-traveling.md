---
title:  سفر
category: general
tags: زندگی انسان سفر
---

زمانی که خانه هستم مثل آن ماهی قرمز کوچکی هستم در یک آکواریوم کنار چند ماهی دیگر که هر روز می‌بینم‌شان و با هم غذا می‌خوریم و صحبت می‌کنیم. همان سنگ‌ها و همان جلبک‌های همیشگی. همان شیشه‌ها که حد و مرز تحرک مرا نشان می‌دهند. اما وقتی به سفر می‌روم انگار همان ماهی قرمز کوچکم رها شده در اقیانوسی بی‌کران.<br/>
دیگر مرزی وجود ندارد به هر جا که بخواهم می‌روم، به هر سو و با ماهی‌های جدید ارتباط برقرار می‌کنم. موجودات با تنوع بیشتر می‌بینم. <br/>
سنگ‌ها، جلبک‌ها، گیاهان رنگارنگ و جدید. دیگر هنگام ماجراجویی سرم به شیشه نمی‌خورد یا کسی نیست که بگوید چه بکنم یا نکنم. خودم هستم و خودم. تنها، رها شده در زمینی وسیع. همچون رویا.

این متن را قبلا نوشته بودم و موقع سفر جدیدم، یاد این شعر از شفیعی کدکنی افتادم:


"به کجا چنین شتابان؟"<br/>
گَوَن از نسیم پرسید<br/>

"دل من گرفته زینجا<br/>
هوس سفر نداری،<br/>

ز غبار این بیابان؟"<br/>
"همه آرزویم، اما<br/>

چه کنم که بسته پایم."<br/>
"به کجا چنین شتابان؟"<br/>

"به هر آن کجا که باشد<br/>
به جز این سرا سرایم"<br/>

"سفرت به خیر!‌ اما<br/>
تو و دوستی، خدا را<br/>

چو از این کویر وحشت<br/>
به سلامتی گذشتی<br/>

به شکوفه ها، به باران<br/>
برسان سلام ما را…"<br/>



