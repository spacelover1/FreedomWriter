---
title: کوهنوردی
category: general
tags: زندگی
---

دیدی وقتی یه ایده می‌رسه به ذهنت با خودت می‌گی کاش زودتر به ذهنم می‌رسید؟
اولین بار که رمان انگلیسی خوندم یا خودم رفتم سفر با خودم گفتم چرا زودتر به ذهنم نرسید و نرفتم سراغشون؟:(
الان هم با یه تجربه جدید همین سوالو درباره کوه رفتن از خودم پرسیدم. 
اردیبهشت که شروع شد یکی از همکارام گفت این دو ماه برای کوهنوردی خیلی خوبه استفاده کنید. تا اون موقع فکر می‌کردم کوه رو نمی‌شه تنهایی رفت. چند سال پیش یه بار با دخترعموم رفتیم گلابدره ولی ایده تنهایی رفتن قفل بود برام.
ولی آنلاکش کردم:) تا الان دارآباد، کلکچال، درکه و دربند رفتم و واقعا لذت‌بخشه.
حتما برید کوه و مطمُن باشید نیازی نیست کسی همراهتون باشه.
یه مورد دیگه که ممکنه بهش فکر کنید تجهیزات و وسایله. بنظرم یکی دو بار اول با یه کفش مناسب یه کوه با مسیر کم چالش مثل دارآباد رو انتخاب کنید و برید و اگر دوست داشتید دنبال تهیه وسیله باشید. مهمترین چیزی هم که نیازه کفش مناسب و باتوم(عصا) کوهنوردیه. موقع تهیه کفش دقت کنید که یک سایز بزرگتر از کفش عادی تهیه کنید طوری باشه که موقعی که دارید پایین میایید نوک انگشت با جلوی کفش برخورد نکنه. 