---
title: اندر احوالات 26 سالگی
category: general
tags:   خودم
---



برای اینکه از احوال الانم بگم، می‌خوام برگردم عقب و از گذشته بیام تا برسم به الان.<br />
تا قبل از دانشگاه، تقریبا وارد جامعه نشده بودم به اون صورت که یه دید نسبی داشته باشم ازش. فقط سال آخر می‌رفتم سمت انقلاب، کلاس حسابان. سال ۸۸. یه روز هم که کلاس داشتم شلوغ شده بود و نتونستم برم کلاس ولی بازم نظری یا دیدی نداشتم نسبت به اون شلوغیا (اگرم داشتم الان یادم نمیاد). در این حد دیدم خام بود که وقتی وارد دانشگاه شدم خیلی اذیت شدم و ضربات سهمگینی خوردم. چون دیفالتم این بود که همه چی گل و بلبله، همه خوبن و خلاصه صفات منفی در مخیله‌م نمی‌گنجید. اینکه کسی بخواد ازت سواستفاده کنه، سرت کلاه بذاره، کلاهتو برداره و ... تو تیبل تعامل با مردم نوشته نشده بود.<br />

زمان کارشناسی مثل همیشه فکرم درگیر خیلی چیزا بود، خیلی دوست داشتم خودم کار کنم و پول دربیارم، برای همین یه کار دانشجویی پیدا کردم ترم ۲ و بعدشم همش دنبال آگهی‌های استخدام بودم. همینطور همیشه برام سوال بود که بالاخره می‌خوام چی‌کار کنم و دنبال این بودم که تو یه حوزه‌ای قوی شم و بهش مسلط شم برای کار آینده. دوره‌های شبکه رو رفتم چند ترم. دوره طراحی وب رفتم. و در کنار اینا به فلسفه و شعر و تفکر درباره اهداف متعالی و ... علاقه داشتم و کتاب در این زمینه‌ها مطالعه می‌کردم. یه کتاب انگلیسی پدرم داره درباره فلسفه که نظرات سقراط و افلاطون و ارسطو رو نوشته بود درباره مسائل مختلف، اونو می‌خوندیم با هم بعضی شب‌ها. می‌رفتم کتابخونه دانشگاه، بوستان و گلستان سعدی می‌خوندم و نوت برمی‌داشتم. کتاب جهان هولوگرافیک رو خوندم. و یه سری کتابای انگلیسی، که اون زمان بیشتر کتابای انگیزشی می‌خوندم. کارشناسی تموم شد، به فکر این بودم که اپلای کنم و انقدر نوشته بودن که برای ارشد فاند نیست و خیلی مشکلات دیگه و خامی خودم، اپلای رو گذاشتم برای بعد ارشد و با این هدف برای کنکور ارشد خوندم و رفتم ارشد. و از اوایل کارشناسی دنبال اپلای و تجربه تحصیل در یک کشور پیشرفته بودم و همیشه می‌ترسیدم که یه اتفاقی بیفته و نتوتم برم. ارشد خیلی سخت بود. این مدت فکرام و اعتقاداتم به چالش کشیده شد، همچنان کتاب می‌خوندم، بیشتر رمان انگلیسی، همیشه سعی داشتم تو هر چیزی بهترین باشم.<br /> 
 همیشه اون بچه‌ای بودم که بقیه برای بچه‌هاشون مثال میزدن، اونی که همه حسرت موقعیت منو می‌خوردن.<br />
 ‏
 ‏و اما ۲۶ سالگی، از پارسال همش به ابن فکر می‌کردم که نفهمیدم که چطوری انقدر بزرگ شدم و هنوز خیلی کارا نکردم که باید تا الان انجام می‌شده. کمی قبل از ۲۶ سالگی در موقعیت شغلی مورد علاقه‌ام مشغول به کار شدم و بعد از چند ماه اومدم بیرون.  <br />
و به دلایلی به مدت تقریبا ۳ ماه افسرده بودم و هیچ چیز برام معنی نداشت.<br />
چند وقت دیگه، ینی تقریبا یک ماه دیگه، دفاع می‌کنم (اگر اجازه بدن اساتید) و میشم فارغ‌التحصیل ارشد هوش مصنوعی و رباتیکس، دارم یه بوت کمپ آموزشی مربوط به بلاکچین اتریوم رو می‌گذرونم و به شرکت‌ها رزومه می‌فرستم برای پوزیشن دوآپس و امنیت شبکه. رمان انگلیسی می‌خونم، لینوکس (LPIC) می‌خونم و .... نمی‌تونم بگم نمی‌دونم دارم چی‌کار می‌کنم ولی نمی‌تونمم بگم که می‌دونم. دوست دارم خیلی چیزا یاد بگیرم تو حوزه‌های مورد علاقه‌ام و از یه طرفم همش عجله دارم که زودتر متخصص یه کاری بشم. حس دیر شدن انگار همیشه هست با آدم، شاید برای اینه که باعث شه بیشتر تلاش کنی.<br />
وقتی با تکنولوژی جدیدی آشنا میشم، فکری که ذهنمو درگیر می‌کنه اینه که دوست دارم به جای اینکه دولوپرش باشم، بوجود آورنده‌ش باشم. جدیدا با اتریوم آشنا شدم و همچنین بنیان‌گذارش، ویتالیک بوترین، که همسن منه. چهار سال پیش در سن ۲۲ سالگی اتریوم به صورت رسمی معرفی شد.
می‌دونم مقایسه خودم با بقیه کار درستی نیست ولی خب این فکر همیشه هست. از افراد دیگه‌ای که حرصمو در میاره، تیلر سوئیفته. کارش عالیه. <br />
فکر درست و سالم اینه که خودت رو با دیروزت مقایسه کنی و تلاش کنی که بهتر شی. حالا تو زمینه‌هایی که اولویت دارن برات.<br />
الان دیگه برام مهاجرت و خروج از کشور اولویت نداره، چون به نظرم اول باید یاد بگیری زندگی‌ای که داری رو دوست داشته باشی تا بتونی پیشرفت کنی، چون هر جا مشکلات خودش رو داره. (در حال حاضر، بیشتر از هر زمان دیگه‌ای ملت به فکر خروج از کشور هستند، تابستان ۹۹)<br />
الان دیگه یاد گرفتم که اگر بخوام شاد باشم (شادی رو من آرامش روانی می‌دونم)، نباید از کسی انتظاری داشته باشم.<br />
و خیلی چیزای دیگه که به نظرم [اپیزود "بیست نکته درباره بلوغ عاطفی و هوش هیجانی" از پادکست مدرسه زندگی فارسی](https://tehranpodcast.ir/persianschooloflife/) خوب و کاملحق مطلب رو ادا کرده.





