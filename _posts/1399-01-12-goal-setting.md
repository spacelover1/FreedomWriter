---
title: هدف گذاری
category: general
tags:   پادکست آهسته پیوسته هدف
---

# چرا معمولا در رسیدن به اهداف شکست می خوریم؟  

چند بار قبل سال نو یه سری هدف تعیین کردیم برای خودمون ولی دوباره سال بعد همونو نوشتیم؟

فکر کنید چطوری برای خودتون هدف مشخص می کنید؟

معمولا اهداف رو می نویسیم و بعد اصن فراموش می کنیم چیا می خواستیم. یا اصن کورکورانه یه سری هدف تعیین می کنیم یعنی فقط نقطه ای که می خواهیم بهش برسیم و دیگه نقشه راهی براشون تعیین نمی کنیم و می دونیم که هیچ هدفی بدون حرکت محقق نمیشه!

مثلا میگین هدفم اینه که این هفته 5 روزشو تو خونه غذا بپزم. خب حالا بدون اینکه مواد اولیه رو برید تهیه کنید میتونید به این هدف برسید؟ یا بدون اینکه بدونید چه مواد اولیه ای نیاز دارید برید مغازه می دونید چی بخرید؟

یا می خواین تعداد فالور هاتون رو بالا ببرید. خب باید چیکار کنید. مشخصه تقریبا کارایی که برای رسیدن به هدف هامون لازمه انجام بدیم ولی نکته مهم اینه که زمان لازمه چون یه فراینده. باید یک سری گام هایی که برای رسیدن به اون هدف مشخص کردین رو تکرار کنید هر روز تا بهش برسید.

اما معمولا ما وقتی داریم هدف میذاریم به نقشه راهش فکر نمی کنیم خب وقتی نقشه راه نداری چظوری می خوای به مقصد برسی؟! 

# هدف رو دوباره برای خودمون تعریف کنیم.
اولین نکته مهمی که باید همیشه یادمون باشه اینه که هدف های ما هویت ما رو تعیین نمی کنند. اگر مثلا تا شهریور 99 نتونستی 10 میلیون دربیاری معنیش این نیست که شکست خوردی یا نمی تونی ثروتمند شی یا لایقش نیستی، نه.

پس معنی ای که به اهدافمون می بخشیم خیلی مهمه.

نکته دومی که قبلا هم اشاره شد اینه که هیچ هدفی بدون حرکت و قدم برداشتن به تحقق نمی پیوندد(فعل رو داشته باش:))

پس اگر موقع هدف گذاری راه های رسیدن به اون رو هم مشخص کنیم هم به هدف اصلی می رسیم و هم یه سری اهداف کوچیک رو این وسط رسیدیم بهش.

# مراحل نحوه هدف گذاشتن و رسیدن بهش.

اولین قدم اینه که سه تا از حوزه هایی که در [قسمت اول چالش ](http://spacelover.net/wheel-of-life.html)گفته شده و می خواین تو این زمینه ها رشد کنید و بهتر شید، تعیین کنید. و بعد یه لیستی از اهداف تو هر حوزه تهیه کنید. و اینکه واقع بینانه هدف گذاری کنید.

بعد اهداف اصلی رو تو این لیست مشخص کنید. اهداف اصلی اونایی هستن که وقتی انجام بشن اهداف زیر مجموعه ش حتما محقق شدند. زیاد هدف تعیین نکنید.

و بعد مشخص کنید که برای رسیدن به اون اهداف هر روز چه کارایی باید انجام بدین.
هر هفته، هر ماه، هر سه ماه باید به چه چیزایی برسید؟

منبع پادکست [self-made-ceo](https://chartable.com/podcasts/selfmade-ceo-with-adrienne-finch)


