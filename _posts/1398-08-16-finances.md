---
title: روز ششم چالش- پول و سرمایه گذاری (Finances)
category: general
tags: وبلاگ جکیل هکر
---
خب خب خب به روز ششم چالش خوش اومدین.
چالش ۱۶ روزه ای که فقط ۱۰ روزش باقی مونده:) خیلی خوشحالم که تا دارید دنبال می کنید، حتما نظرتونو بنویسید برام درباره چالش و اینکه چطور پیش میره.

یه مروری داشته باشیم از کارایی که انجام دادیم و یه سری کارا که تا اینجا قول دادیم برای ۱۵ روز آینده انجام بدیم. اول از همه اینکه با چرخه حیات آشنا شدیم و گفتیم که برای کسب شادی و رضایت در زندگی باید در هر کدام از زمینه های مختلف چرخه تعادل برقرار کنیم. به خودمون در هر کدام از این زمینه ها یه امتیاز از ۱ تا ۱۰ دادیم. راستی یادتونه گفتم این امتیاز هایی که میدین رو هر جا که ثبت می کنید نگه دارید چون لازمش داریم بعدا الان بگم که قراره روز آخر دوباره امتیاز بدیم به خودمون و مقایسه کنیم امتیازات روز اول و با آخر. و حتما شاهد پیشرفت خودمون در بعضی از زمینه ها خواهیم بود. مثلا تا همین الان که درباره رشد مداوم و ارتباط عاطفی صحبت کردیم و واقعا سرمایه گذاری روی خودتون (از هر جهت) رو شروع کرده باشید اگر الان بخواهید نمره بدین به خودتون قطعا امتیاز بالاتری میدین:) و اگر که تغییری نکرده باشه امتیازتون ممکنه به این دلیل باشه که کارایی که گفته شده رو درست و پیوسته انجام ندادین. اصن همین الان بیایید امتیاز بدین تو این دو مورد به خودتون ببینیم چیکاره اید:) زود، تند، سریییع 🙂

اما میدونم که همه شماهایی که چالش رو دنبال می کنید و تا اینجا اومدین تو ماشین به جای رادیو و آهنگ، پادکست گوش دادین و خیلی کارایی که فقط داره وقتتونو تلف میکنه مثل تلویزیون و خواب زیاد رو کم یا حذف کردین. و خیلی کارای دیگه:)
و اینکه قرار شد ساعت بیداری رو مشخص کنید. امروز به موقع بیدار شدید؟ اگر نه هیچ اشکالی نداره، ما همه اشتباه می کنیم اما مسئله مهم اینه که** چه زمانی متوجه میشیم و برمی گردیم سر جایی که بودیم.**
به قولی
**?The question is how quickly do we get back on track**

پس اگر به موقع بیدار نشدین، فراموشش کنید هیچ مشکلی نیست، امروز یه روز جدیده. یا شایدم تصمیم گرفتین که زمان بیدار شدنتونو تغییر بدین، باز هم مشکلی نیست فقط یادتون باشه هر زمانی که مشخص می کنید برای بیدار شدن بهش پایبند باشین.

خب مورد اول زمان بیدار شدن بود. مورد دوم مشخص کردن زمان شروع کارِتونه. به اونم پایبند هستین؟ خیلی عالیه.

هر روز ورزش می کنید؟ من یه کلیپ ۸ دقیقه ای گذاشتم و تا ۲۵ دقیقه اوکیه ولی بیشتر نشه اگر از قبل برنامه ورزش داشتین که خب معلومه اون خوبه و مشکلی نداره. مهم اینه که یه ساعت مشخصی باشه و اینکه یه مدت زمان مشخصی مثلا ۲۵ دقیقه ورزش کنید. چون در طولانی مدت بیخالش میشید.

**چرا باید زمان مشخص کنیم؟**
فکر می کنم گفتم قبلا، چون داریم یکسری عادت رو در خودمون پرورش میدیم، یکسری عادت مفید.

همچنین درباره رابطه عاطفی صحبت شد که قرار شد اگر در رابطه هستین روزی ۳۰ دقیقه کاملا با طرف مقابلتون باشید و در اون زمان کاملا حواستون به اون باشه.
و اگر در رابطه ای نیستین، قرار شد بود که این زمان رو روی خودتون سرمایه گذاری کنید. و برعکس خیلیایی که میگن یه لیست از ویژگی های مرد/زن مورد علاقه ت بنویس که این کار اشتباهه، باید یک لیست از ویژگی هایی که خودت میخوای داشته باشی بنویسی.

و بعدش هم قرار بود که یه پاداش برای خودتون که دارید در این چالش شرکت می کنید در نظر بگیرید. جایزه منم به شما کلی پست ها و مطالب مفیده:)
# تغییر عادات خرج کردن پول

اینکه در زمینه مالی چه امتیازی به خودتون میدین به اینکه چه مقدار پول درمیارین مرتبط نیست. بستگی داره چطور خرج می کنید. و رمز رسیدن به اسقلال مالی اینه که یاد بگیریم چطور از پول استفاده کنیم.
## قدم اول- قطع کردن خرج های بی مورد

مهم نیست چقدر پول در میارید، قدم اول رسیدن به استقلال و آزادی مالی، باید خرج های اضافی و بی مورد در هر صورت حذف بشه.
## قدم دوم- سرمایه گذاری اون پولی که از حذف خرج های اضافی به دست میاد

اون پولی که بابت یه سری چیزا میدادین که میشه حذفشون کرد رو باید یه جا سرمایه گذاری کرد، پس انداز نه سرمایه گذاری. چرا؟ چون پس انداز کردن حوصله سر بره ولی سرمایه گذاری اعتیادآوره. در این مورد من ایده ای ندارم (در حال حاضر) ینی نمیدونم کجا و چطور میتونم پولمو سرمایه گذاری کنم، اگر شما ایده ای دارید به من هم بگید 🙂

## قدم سوم- تا جایی که میتونی کار کن تا پول بیشتری بدست بیاری

حذف حرج های اضافی و سرمایه گذاری و بعد سخت کار کردن. هوشمندانه سخت کار کنیم به نظرم.
کاری که احتمالا تا الان خیلیاتون انجام میدادین این بوده که درگیر این بودین که هر چه بیشتر پول دربیارید در صورتی که باید روی اینکه چطور میتونید خرج های اضافه رو حذف کنید متمرکز شید.
# چالش امروز جهت کسب استقلال مالی

برای ۱۰ روز باقیمانده، فکر کنید چیزایی که خرج اضافی هستن رو تا جایی که ممکنه حذف کنید. همین الان یکی از چیزایی که همیشه دارید بابتش خرج میکنید و قابل صرف نظر کردن هستش رو روی کاغذ بنویسید و برای این ۱۰ حذفش کنید.




[مرجع این مطلب]

[مرجع این مطلب]: https://titaniumsuccess.com/podcast/financial-freedom/





