---
title:  The Intimate Universe(2)
category: general
tags: زندگی انسان احساس سفر
---

# روز دوم: به سمت کاشان

قرارمون ساعت ۸:۳۰ ترمینال جنوب بود. هیچ راه ارتباطی جز واتسپ ازت نداشتم. صبح تو راه بهت پیام دادم و اون پیام هیچوقت بهت نرسید. من روبروی اتوبوس کاشان ایستاده بودم و منتظر بودم که هر لحظه ببینمت، یک درصد هم داشتم به این فکر می‌کردم که اگر تا چند دقیقه دیگه نیومدی برگردم خونه. داشتم بلیط می‌گرفتم که همون لحظه یه SMS انگلیسی اومد، خودتو معرفی کردی و گفتی لوکیشن رو تو واتسپ فرستادی. داشتم بلیط می‌گرفتم، پرسیدم بلیط گرفتی و گفتی نه، بنابراین دو تا بلیط گرفتم.

زنگ زدم بهت که ببینم کجایی. ترمینال ۱۱ بودی و بهت گفتم باید بیایی ترمینال ۱۷. وقتی همدیگر رو پیدا کردیم همدیگر رو بغل کردیم و همون اول بهم یه مگنت دادی از نمای ملبورن استرالیا. بلیط مابرای ساعت ۹ صبح بود. نشسته بودیم روبروی اتوبوس منتظر اعلام راننده. رفتیم داخل اتوبوس و ازم پرسیدی صبحانه خوردم یا نه. من صبحانه خورده بودم ولی تو نه. برای همین رفتم به راننده گفتم که باید برم از مغازه خوراکی بگیرم و گفت که موقع خروج از ترمینال وایمیسته. از مغازه رفتیم کمی خرید کردیم. بیسکویت، شکلات، آب، لواشک و چیپس. همون اول اومدی لواشک رو باز کنی بهت گفتم با معده خالی بهتره اینو نخوری چون ترشه:) بیسکوییت گزینه بهتری بود. بین دو تا صندلی یه دستگیره متحرک بود که بالا بود و تو اونی دادی پایین. و دیگه نمی‌تونستم بهت تکیه بدم، هر چند فکر کنم انقدر خجالتی بودم که این اتفاق هیچوقت نمی‌افتاد. یه کتاب درآوردی از کیفت درباره نجوم به اسم “The Intimate Universe” من هم که عشق فضا و نجوم، وقتی کتاب رو دیدم چشام قلبی شد، ازت خواستم که از کتاب عکس بگیرم و تو گفتی فقط ۲۰ صفحه مونده که کتاب رو تموم کنی و کتاب برای تو. من هم که خوره این کتابا با یکم تعارف، با خوشحالی قبولش کردم:)

من هم کتابی که آورده بودم رو بهت نشون دادم. و گفتم خیلی وقته دنبال کتاب "ٌThe Wild Truth" هستم و پیداش نمی‌کنم،‌ حتی نسخه الکترونیکیش رو. بعد هم عکسایی که تو کشورای دیگه گرفته بودی رو تو اینستاگرامت نشون دادی و من هم اکانت اینستامو نشونت دادم و تو با تعجب گفتی عکس پروفایلت سحابی اوریونه؟! گفتم آره گفته بودم که به نجوم علاقه داشتم همیشه.<br/>

 گفتی میشه کفشم رو دربیارم و بهت گفتم آره و گفتی آیا بی‌احترامی می‌شه اگر پامو دراز کنم به سمت تو؟ منم کفشم رو درآوردم و پامو زدم بهت و گفتم نه ایناها. چیزی نمی‌شه:) کلا فاز، فاز شیطنت بود.

کمی صحبت کردیم و تو گفتی می‌خوای بخوابی. بنابراین هندزفریم رو از کیفم درآوردم و تو با شیطنت گفتی دیگه نمی‌خوای باهام صحبت کنی؟ ازم خسته شدی؟ :) منم گفتم نه تو گفتی می‌خوای بخوابی. و بعدش خودت هندزفری رو درآوردی و این بار من بهت گفتم چرا دیگه نمی‌خوای باهام حرف بزنی؟:)))
![Bus-to-Kashan](https://raw.githubusercontent.com/spacelover1/FreedomWriter/master/image/bus-to-Kashan.jpg)


<br/>

تقریبا رسیده بودیم که بیدار شدی. وقتی از اتوبوس پیاده شدیم راننده تاکسیا اومدن سمت ما و من گفتم باید اول کرایه اسنپ رو چک کنیم. قیمت بالا می‌گفت و بعد از اینکه تخفیف گرفتم بهت گفتم میگه ۴۰ و تو گفتی خوبه. تو راه به سمت ماشین، یکی از راننده‌ها گفت “your wife?” و من با خنده گفتم نههه و تو دستتو گذاشتی رو شونه من و با خنده گفتی “yes she is my wife”. رفتیم داخل ماشین و راننده همش می‌خواست به زور خودشو راننده ما کنه و تورهای مختلف رو معرفی می‌کرد و من اصن از راننده خوشم نیومد. بوی گند عرق می‌داد و معلوم بود که آدم درستی نیست و می‌خواد چندین برابر پول بگیره که این مورد جلوتر اثبات شد.

هاستلی که گرفته بودی داخل کوچه‌های تنگ و باریک و درازی بود. یه طبقه بالا داشت و یه تک اتاق اونجا بود و روبروی اتاق یه تخت بود. وسایلم رو گذاشتم اونجا و دراز کشیدم رو تخت. و تو رفتی تو اتاقت.

کمی بعد اومدم اتاقت و روی تخت نشسته بودی و مکان‌های دیدنی کاشان رو سرچ می‌کردی. <br/> 

چند دقیقه بعد رفتیم بیرون به سمت خانه‌های سنتی.<br/>  
تقریبا نزدیک ظهر بود. خیابونا خلوت بود، مثل شهر ارواح. یقه اسکی آبی پوشیده بودم با پالتوی مشکی ولی هوا خیلی سرد نبود. اوایل کلاه کامواییم سرم بود ولی بعدش درش آوردم. 

همون اوایل راه یه گلاب‌فروشی دیدیم و رفتیم داخل. فروشنده خیلی خوش‌برخورد بود. نمونه گلاب‌های مختلف رو بهمون نشون داد و بو کردیم و مزه برخی‌شو تست کردیم، یک نوع شربت گلاب هم بهمون داد. من یک گلاب دوآتیشه خریدم، اون نوعی که گفت گل‌های بسیار زیادی (پنج برابر بیش‌تر از گلاب معمولی) برای درست کردنش استفاده شده. یکم بعد عطر گل محمدی (یه جورایی روغنش) رو بهمون نشون داد، یک شیشه کوچک بود که می‌گفت در حد تُن برای درست کردنش گل مصرف شده، می‌خواستم اون عطر رو برای تو بخرم ولی گفتی من عطر استفاده نمی‌کنم. قیمت این عطر کوچیک ۲۵۰ هزار تومان بود و اون گلاب ۱ لیتری که خریدم ۲۰۰ هزار تومان بود. گلاب رو خریدم ولی عطر رو نه، ولی ازش خوشم اومد.

بعدش گفتی بریم ناهار بخوریم. دنبالت می‌اومدم و رفتیم یه سفره‌خونه خیلی زیبا. [سفره‌خانه سنتی مظفری](http://www.mozaffarirestaurant.com/).
![restaurant](http://www.mozaffarirestaurant.com/Content/img/image/default/ffaabf97-68dc-4612-9122-567ca592a4f5.jpg)
<br/> 
![restaurant](http://www.mozaffarirestaurant.com/Content/img/image/default/ffaabf97-68dc-4612-9122-567ca592a4f5.jpg)


منوی غذا رو که آوردن به انگلیسی بود کلا و سوال بود برامون که چرا فارسی ننوشته اصلا داخلش. غذاها رو می‌خوندی و درباره‌ طعم‌شون می‌پرسیدی و گفتی تو می‌خوای سفارش بدی. کشک‌بادمجون انتخاب کردی و منم فسنجون. کنارشم ترشی و ماست موسیر. ترشی تو منو pickle نوشته شده بود و وقتی آوردنش گفتی فکر کردم خیارشوره. ماست موسیرم که شب قبل با جوجه‌کباب خوردی و خوشت اومد. وقتی گارسون اومد ازش درباره منو پرسیدم که منو فارسی ندارید؟ و گفت فکر کرد که من هم خارجی هستم :)

داشتیم درباره اون فضا و آدماش صحبت می‌کردیم. اول سفره و مخلفات رو آوردن و من گفتم یه بشقاب اضافه هم بیارن که بتونیم غذامونو نصف کنیم و کمی بعد غذا. من نصف برنج رو ریختم تو یه بشقاب اضافی، که اگر خواستی فسنجون رو باهاش امتحان کنی. فسنجونش بی‌نهایت خوشمزه بود و خیلی دوستش داشتم، هنوز مزه‌ش رو می‌تونم به یاد بیارم.

مخلفات کشک‌بادمجون، کشک و نعناداغ و سیرداغ، رو با غذا مخلوط نکرده بودن و کنارش بصورت جداگونه گذاشته بودن. و بهت درباره طبع غذا گفتم که هر موادی چون یا سرده یا گرمه به این صورت سرو میشه و باید در مصرفش دقت کرد ولی تو اینا رو می‌دونستی. 


بعد از اون رفتیم به ترتیب خونه‌های سنتی قدیمی رو دیدیم. خانه طباطبایی‌ها رو دوست داشتم، خیلی قشنگ بود. اونجا یک نفر از بازدیدکنندگان داشت توضیح می‌داد که صاحب این خونه چون تاجر فرش بوده، طرح‌های روی خونه تماما براساس نقش و طرح فرش‌های ایرانیه.

![tabatabaee-historical-house](https://raw.githubusercontent.com/spacelover1/FreedomWriter/master/image/tabatabaee%20house.jpg)

بعد از اون رفتیم حمام تاریخی سلطان امیراحمد. وقتی رسیدیم یه گروهی اونجا بودند و گوشی‌شون رو بهم دادند  که ازشون عکس بگیرم. بعد از اینکه اتاق‌های داخلی رو دیدیم رفتیم پشت‌بوم. داشتی عکس می‌نداختی و من رفتم بالاترین نقطه لبه دیوار دراز کشیدم.

![Alt text](https://media.karnaval.ir/uploads/2018/02/SCfEqR14prLzDuFq-1517571529695.jpg)

اماکن تاریخی تا ساعت ۴ باز بودند. بعد از بازدید اینا رفتیم بازار سنتی کاشان. و فقط داشتیم قدم می‌زدیم 
قیمت بعضی چیزا رو هم می‌پرسیدیم. مثلا یه فرش فروشی بود که گفتیم ببینیم اینا دست‌بافتن یا ماشینی. همگی دست‌باف بودن و قدیمی، برای حدود ۸۰، ۹۰ سال پیش.

وقتی به تیمچه رسیدیم، روی یه تختی که اونجا بود ولو شدیم. از کافه چایی با کوکی کاشان رو سفارش دادیم.
دراز کشیده بودیم و به سقفش نگاه می‌کردیم.

![Kashan-Bazzar-timche](https://raw.githubusercontent.com/spacelover1/FreedomWriter/master/image/timche-kashan%20baazaar.jpg)
  

گفتی چطوری قند رو با چایی می‌خورین و بهت نشون دادم. <br/>
هوا سرد بود و اون چایی واقعا چسبید.

  

داشتیم برمی‌گشتیم و هنوز تو بازار بودیم که یهو ایستادی و درباره سکس قبل از ازدواج در ایران پرسیدی، وقتی توضیح دادم، گفتی شیلی هم همینطوره.

برگشتنی یه زن و مردی به حجاب من گیر دادن. زنه به من گفت موهاتو بپوشون و من هم بهش گفتم ارتباطی یه اون نداره. ولی بیخیال نمی‌شد و ادامه داد و در آخر به تو گفت غیرت نداری و تو هم با لبخند گفتی بله :))) چند تا کلمه فارسی بلد بودی و این بهترین انتخاب بود. و بعدش غیرت رو بهت توضیح دادم.

من که اعصابم خورد شد و می‌خواستم کلاه رو بذارم سرم که به تو چیزی نگن و تو گفتی من که متوجه نمی‌شم بذار بگن و نذاشتی کلاه رو بذارم سرم. 

رسیدیم هاستل و من روی تخت روبروی اتاقت ولو شدم و تو هم نشستی روی تخت و داشتیم با دختری که از تهران اومده بود صحبت می‌کردیم و بعد براش داستان غیرت رو تعریف کردم. درباره اکانت کوچ‌سرفینگ پرسیدی و اکانتم رو بهت نشون دادم و یکم بعد تو رفتی تو اتاقت.

دختره فکر می‌کرد من تورگاید تو هستم و بهش گفتم به‌عنوان دوست، همراهیت می‌کنم.

یکم ک گذشت صدام کردی و من اومدم داخل. نشستم کنارت روی تخت. و درباره اونایی که تو کوچ‌سرفینگ برام کامنت گذاشته بودن پرسیدی و داشتم برات تعریف می‌کردم. داشتم از بوسه‌های دو سال پیش در یکی از سفرهام برات تعریف می‌کردم و خودم غرق اون خاطره شدم و داشتم لبخند می‌زدم و یهو لبت روی لبم بود و گفتی اگر ناراحتم بگم ولی بهترین حس رو داشتم.

چشمام بسته بود برای همین چیزی نمی‌دیدم. کم‌کم فکرا اومدن تو سرم، نمی‌خواستم اینطوری فکر کنی که اون خاطره رو عمدا تعریف کردم، یا بدتر از اون، اینکه فکر کنی منظوری داشتم که باهات اومدم کاشان. ولی گفتی منم نمی‌خوام اینطوری فکر کنی که منظوری داشتم که قبول کردم همسفرم باشی. فکرم یکم آروم شد. دایره از لب فراتر رفت و آروم گفتم no sex. کم‌کم روی من بودی و من تقریبا هیچ حرکتی نداشتم. <br/>
تا دم در هاستل اومدی و خدافظی کردیم.

اولین باری نبود که کسی بدنمو لمس می‌کرد. ولی این سری می‌خواستم قراتر از اون رو تجربه کنم و به تو حس خوبی داشتم ولی بخاطر اینکه واکسن نزده بودم نگران بودم و تصمیمم رو گرفتم ولی حالا نمی‌دونستم به تو چطوری بگم.


