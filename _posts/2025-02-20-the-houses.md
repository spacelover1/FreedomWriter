---
title: مقایسه دو خانه با هم
category: general
tags:  
---


یعنی اشتباه بوده از اول تصمیمم برای جابجایی؟ از کجا باید می‌فهمیدم اینطوری میشه و آخرش مجبور میشم بعد از ده روز موندن تو خونه جدید دوباره جابجا شم؟ چی رو نادیده گرفتم؟
اشتباه از سمت من نبوده. من نمیتونم با این شرایط بسازم. آدمی نیستم که حرف زور رو قبول کنم. حالا هر چی که باشه کسی اگر زور و ناحق حرف بزنه می‌ذارم میرم به همین راحتی. 

هر دو خانه یک سری امکانات اولیه رو دارن. ولی در اینجا مواردی رو به عنوان امکانات نوشتم که دیگری یا نداره یا درجه یک نیست.
خانه اول. امکانات: کمد برای آویزون کردن لباس، میز تحریر، مودم اینترنت، آینه قدی در اتاق، ظرف در آشپزخانه، تخت خواب.

خانه دوم. لباسشویی نو، آب گرم به مدت بیش از ۲۰ دقیقه، 


چند ماهی تو خونه اولی بودم و بخاطر مشکلاتی مثل افتضاح کار کردن لباسشویی، مشکل چاه حمام که آب نمیرفت پایین و سرد شدن آب بعد از ده دقیقه، وقتی پیشنهاد یه خونه جدید شد خونه دومی رو دیدم و جابجا شدم.

وقتی رفتم خونه دوم، تعطیلات کریسمس شروع شد و از کشور خارج شدم. وقتی برگشتم از تعطیلات دیدم اجاق برقی شکسته. به صاحبخونه اطلاع دادم و گفت اینطوری نبود. چند روز بعد به این بهانه، وقتی من خونه نبودم اومد تو خونه برای تعویض قفل.

دیگه کاسه صبرم لبریز شد. تو اون لحظه نمی‌تونستم خونه خالی پیدا کنم برای همین با خونه قبلی تماس گرفتم و هنوز خالی بود و رفتم اونجا. شاید تصمیم عجولانه ای بود. شاید باید تا آخر ماه صبر می‌کردم و بعد جابجا میشدم ولی دیگه نمی‌تونستم اعتماد کنم به صاحبخونه. مخصوصا وقتی بعد از اینکه بدون اجازه اومد تو خونه برداشته پیام داده که چرا خونه رو مرتب نگه نمی داری؟ چه وضع زندگی کردنه این؟

یکی نیست بگه آخه به تو چه زن؟

الان اومدم تو خونه ای که لباسشویی و آب داغ درست حسابی نداره. حالا باید بگم به این صاحبخونه که روی اصلاح اینا کار کنه و اگر نشد که نمیشه باید دنبال خونه جدید باشم. و این یعنی یه جابجایی دیگه.




