---
title: روز دهم چالش- تفریح و سرگرمی (Fun and Excitement)
category: چالش
tags: وبلاگ چالش زندگی تعادل شادی رضایتمندی fulfillment 
---

به روز هیجان انگیز دهم از چالش 16 روزه خوش آمدید. <br>
تفریح کردن به این معنی نیست که کار ناسالمی انجام بدید یا افرادی که دوست دارید رو رها کنید. تفریح مثل یه جور پاداش می مونه چیزی که باعث میشه شما دائما تمرکز داشته باشید روی کارتون تا اونو به خوبی انجام بدید چون می دونید که در اون صورته که پاداش رو دریافت می کنید. <br>

## تکنیک پاداش و جزا  (Carrot-and-Stick)

{: .center}
![Carrot-and-Stick](https://i.guim.co.uk/img/media/26c6e33db58023930682108bd38f7bd76090db9d/0_10_1023_614/master/1023.jpg?width=1920&quality=85&auto=format&fit=max&s=5ca24ce709a11ab6ae7fa55d0b194549)


اصطلاح هویج و چوب از اینجا اومده که برای اینکه یه اسب کار کنه یه هویج جلوش می گذارید و اون باعث میشه که راه بره تا برسه به اون، یا میشه با چوب از پشت به اسبه ضربه بزنید تا مجبور شه به جلو حرکت کنه.<br>
نکته مهم اینه که اون هویجه که جلوی شما آویزونه باید چیزی باشه که شما رو به جلو  سوق بده، چون دنبال هویج دویدن خیلی کمتر درد داره تا اینکه از پشت بهت ضربه بزنن.<br>
اینه دلیل تفریح و سرگرمی، شما رو به جلو هل میده. شما از تفریح به عنوان پاداش برای کارایی که در زندگی باید انجام بدید و جلو ببریدشون استفاده می کنید.<br>
مثلا می تونید بگید اگر 30 روز پشت هم ورزش کنم روز 31 پاداشمو می گیرم. باید یه پاداشی تعیین کنید برای خودتون. کاری که از انجامش لذت می برید. این کار رو داریم در این چالش انجام میدیم و چند تا هدف تعیین کردیم و گفتیم که برای انتهای چالش حتما یه پاداشی برای خودتون در نظر بگیرید. و این رو هم حتما در نظر داشته باشید که باید منظم و متعهد باشید و در اون صورته که می تونید پاداش رو دریافت کنید اگر منطم نبودید و کارایی که تعیین کرده بودید رو انجام ندادید پاداشی هم در کار نخواهد بود.<br>

مثلا الان قرار شده که هر روز سر یه ساعت مشخصی بیدار شید یا شاید بعضی هاتون زودتر از همیشه سعی می کنید بیدار شید. روزی 25 دقیقه ورزش می کنید و سر یک ساعت مشخصی وارد محل کارتون میشید و شبکه های اجتماعی هم تو اون زمان نمیچرخید. روزی 30 دقیقه هم برای رابطه تون  وقت میذارید. و قرار شده یه چیزی که هزینه داشته براتون ولی مهم نبوده رو حذف کنید. هر روز صبح لبخند می زنید و هر شب هم شکرگزاری، مدیتیشن، عبادت یا هر چی رو انجام میدید.<br>



## و اما چالش امروز

روی یک کاغذ کارایی که همیشه دوست داشتین انجام بدین رو بنویسید و اگر که ممکنه یه زمان واقعی براش تعیین کنید چون مثلا بعضی هاشون ممکنه در طولانی مدت ممکنه باشه مثلا سفر به یک کشور خارجی و بعضیا میان مدت و بعضی رو هم ممکنه بتونید همین آخر هفته انجام بدید. و اگر که برای آخر این چالش پاداشی تعیین نکردید همین الان یکی از لیستی که نوشتین انتخاب کنید.
