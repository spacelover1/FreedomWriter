---
title:  معرفی یک آهنگ، یک کتاب و یک سایت
category: general
tags:    معرفی کتاب اهنگ سایت 
---

زمانی که کرونا گرفتم به حدی ضعیف شده بودم که فکر می‌کردم دیگه هیچ‌وقت خوب نمی‌شم، اما تو این مدت حالم بهتر شد و تونستم دوباره برم طناب بزنم و با بچه‌ها فوتبال بازی کنم و دیشب هم نزدیک یک ساعت دوچرخه‌سواری کردم. 

## آهنگ Enemy

یک سری کارا داشتم که فرصت نشد اینجا بنویسم، در این پست می‌خوام یکی از آهنگ‌های گروه Imagine Dragons رو معرفی کنم. آهنگ جدیده و محتواش عالی. یه جورایی همه این رو حس کردن. [لینک آهنگ Enemy ](https://www.youtube.com/watch?v=D9G1VOjN_84) و این هم [لینک این آهنگ در یکی از کنسرت‌ها](https://www.youtube.com/watch?v=4TKDGCBbD2s). خیلی خوووبه. شرکت در این کنسرت‌ها را برای همه آرزو می‌کنم :)

    Tell you you're the greatest
    But once you turn they hate us
    
هر فرد بنا بر تجربیاتش، برداشت خودش رو از هر آهنگ داره. برداشت من از این آهنگ اینه که اکثر آدما تا وقتی باهاتن و دوست دارن که طبق سلیقه اون‌ها عمل کنی. زمانی که خلاف میلشون باشه ازت بدشون میاد. (not that anyone cares, but people love to be loved)

دوست دارم برداشت‌های شما رو هم بدونم.


## کتاب Emotional Blackmail

تراپی را شروع کردم، تا حالا یک جلسه رفتم و در جلسه اول [این کتاب از سوزان فوروارد](https://www.amazon.com/Emotional-Blackmail-People-Obligation-Manipulate/dp/0060928972) رو بهم معرفی کرد. اگر نسخه الکترونیکی انگلیسی‌شو می‌خواید بخونید از سایت libgen می‌تونید استفاده کنید. خوندن این کتاب به همه توصیه می‌شه. تا الان نصفش رو خوندم. تا اینجا کتاب شامل یکسری داستان از مراجعه کننده‌های خانم فوروارده که در زندگی درگیر افرادی هستند که آن‌ها را مجبور به انجام کاری می‌کنند. شاید این حس را تجربه کرده باشید که وقتی فرد نزدیکی از شما چیزی می‌خواهد که خلاف میل شماست یا آن کار را انجام می‌دهید که او را خشنود نگه دارید و یا زمانی که انجامش نمی‌دهید حس خیلی بدی دارید و با خود می‌گویید کاش چیزی که می‌خواست را براورده می‌کردم. اگر اینطوره حتما این کتاب رو بخونید.


## وبسایت Ludwig

بعضی وقتا هنگام نوشتن متن انگلیسی ممکنه یک ترکیبی استفاده کنید که مطمئن نباشید درسته و استفاده می‌شه یا نه. می‌تونید اون ترکیب چند کلمه‌ای رو به این وبسایت بدید و [این وبسایت](https://ludwig.guru/) با جستجوش در منابع مختلف انگلیسی زبان مثل New York Times یک سری جملات با این ترکیب برمی‌گردونه و شما نحوه استفاده از اون کلمات رو در جملات یاد می‌گیرید.






