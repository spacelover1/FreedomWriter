---
title: سفر تنهایی
category: general
tags:    خودشناسی سفر تجربه
---

خب من قبلا تجربه سفر تنهایی رو به صورت نصفه نیمه داشتم. یعنی مثلا تو دانشگاه تصمیم گرفتم سفر برم مشهد با توری از دانشجوها که من نمیشناختمشون. می‌خواستم تنها باشم و خیلی دوست داشتم و هنوزم خیلی علاقه دارم که تنهایی برم سفر.<br />

سفر مشهد اینطوری بود که وقتی سوار مینی‌بوس شدیم که بریم راه‌آهن من کنار یه دختر دیگه‌ای نشسته بودم که تا راه‌آهن مکالمه‌ای نداشتیم جز اینکه از هم خودکار گرفتیم. وقتی رسیدیم راه‌آهن، اسامی کسانی رو که با هم تو یه کوپه و یه اتاق قرار بود باشن رو اعلام کردن. و معلوم شد که من و اون دختره با همیم. شیرازی بود، رشته‌ش با من فرق داشت، انسانی می‌خوند. ولی همسفر خوبی بود. و خیلی خوش گذشت. بیشتر خودمون تنها بودیم ولی اگر بعضی جاها با هم هماهنگ می‌کردیم می‌رفتیم. <br />
یه خاطره‌ای از اون سفر بگم. یه روز یه کوپنی دادن به ما، دقیق نمیدونم چی بود اسمش، ولی یه چی تو مایه‌های صبحانه حرم مطهر، یه همچین چیزی. برای من عادی بود. خب یه صبونه‌س دیگه:| رفتیم و نشستیم سر میز و همه چی سر میز بود. همه ابراز خوشحالی می‌کردن از اینکه دعوت شدن به این صبحانه و اونایی که خواب مونده بودن ناراحت که چرا ما رو صدا نکردین. ولی واقعا عقلانی (بدون توجه به افکاری که کردن تو مخمون) فکر کنید، این که دعوت شده باشی به یه صبحانه، چیزی هستش که موهبت و معجزه خونده بشه؟!<br />

بعدا با اتوبوس یه سفر دو سه روزه رفتم خونه عمه‌م. که این هم در نوع خودش جدید بود. اینکه برم ترمینال و جایی که باید بلیط تهیه کنی و پیدا کنم و ....<br />

و اینکه تو مسیر با افراد جدید هم آشنا میشی. حالا بعضیا ارتباطشون رو حفظ می‌کنن باهات و بعضی‌ها نه. به هر صورت جذابیت سفر تنهایی برای من یکی بالاست.<br />

سفر بعدی سفر به خونه عموم بود با قطار. این هم تازگی داشت برام. چون اولین بار بود که به صورت اینترنتی بلیط قطار گرفتم و رفتم راه‌آهن و قطارو پیدا کردم و ....<br />

ولی خب خود سفر رو در کل دوست نداشتم به خاطر شهرش. قم به نظر من یه محیط بسته‌ایه که تفاوت زیادی بین زن و مرد قائل میشن اکثر مردمش. و دیگه میدونید که چی میشه دیگه. داری تو خیابون راه میری و به طرز لباس پوشیدنت گیر میدن مردم عادی. البته این مسئله تو کل ایران وجود داره ولی خب تو قم خیلی بیشتر و آزار‌دهنده‌تره.<br />

دو تا مقصدی که برای سفر بعدی فعلا انتخاب کردم. یکی سفر به اردبیل و بازدید از پل شیشه‌ای هیر هستش. باتوجه به اینکه تابستونه و میگن که اون طرفا هوا خنکه. البته من از یکی که برای تبریز و اون طرفاست پرسیدم درباره هوا و گفت نه بابا گرمه:)<br />
یکی دیگه هم سفر به جزایر جنوب ایران. کیش و قشم. قصد داشتم اواخر اسفند ۹۸ برم کیش ولی خب داستان ویروس پیش اومد.<br />

قبل سفر باید تحقیق کرد درباره هزینه‌‌ها و رفت و آمد و هتل و تفریحاتی که میشه داشت. و من هم چند وقتی هست درباره کیش تحقیق می‌کنم. می‌خوام درباره اطلاعاتی که به دست آوردم بنویسم.<br />

راه اول اینه که خودت بلیط رفت و برگشت هواپیما بگیری (زمینی هم میشه سفر کرد ولی الان چون هوا گرمه، هوایی مدنظرمه) و همین‌طور هتل به صورت اینترنتی رزرو کنی.<br />
راه دیگرش هم اینه که تور ثبت‌نام کنی. که طبق برآوردهای من این راه کم هزینه‌تر از اولی درمیاد. هزینه بلیط رفت و برگشت و هتل رو به صورت یکجا پرداخت می‌کنی.<br />
یه راه دیگر هم اینه که تو [سایت کوچ سرفینگ](https://www.couchsurfing.com/) افراد محلی اون منطقه رو پیدا کنی و باهاشون ارتباط برقرار کنی. اکثرشون می‌تونن خونشونو باهات به اشتراک بذارن و هم‌اینکه جاهای دیدنی اون منطقه رو بهت نشون بدن. اگر یه سری بزنید به سایت می‌بینید افرادی رو که اعلام آمادگی کردن.<br />
و میتونی هم اینا رو به صورت ترکیبی داشته باشی. یعنی با یکی هماهنگ کنی اون طرف که بهت منطقه رو نشون بده و برای استراحت تو هتل بمونی.<br />

غواصی یکی از تفریحات کیشه که من خیلی دوست دارم. حالا تو سرچام خوردم به این جمله، که واقعا مسخره است.<br />
"در کیش غواصی بانوان با همراهی مربی خانم و بدون محدودیت در مکان های مخصوص انجام می شود. سایت ویژه غواصی بانوان در تمام سواحل با فاصله حدود ۵۰ متری از سایت آقایان وجود دارد."

کجای دنیا همچین چیزی گفته می‌شه؟ گفتن چنین مواردی، این باور رو القا می‌کنه که مرد و زن برابر نیستند.


تا داستانی از سفر بعدی ...