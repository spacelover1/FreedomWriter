---
title: روز دوم چالش- رشد پیوسته (Consistent Growth)
category: چالش
tags: وبلاگ چالش زندگی تعادل رشد توسعه رضایتمندی fulfillment
---


خیلیییی خووش اومدین به روز دوم چالش. خیلی خوشحالم که اینجایین:)

امروز می خواهیم درباره دلیل موفقیت و شکست آدما در زندگی صحبت کنیم.
اگر [روز اول](http://spacelover.net/wheel-of-life.html) رو نخوندین پیشنهاد می کنم حتما از اول شروع کنید:)
قرار شد که هر روز درباره یکی از زمینه های چرخه صحبت کنیم چون که رمز شادی و رضایتمندی در زندگی با رعایت تعادل در همه جنبه ها حاصل میشه.

امروز درباره رشد پیوسته و مدام صحبت می کنیم. وقتی آدم احساس کنه که تو زندگیش هیچ رشدی نداره و ساکن مونده، دچار ناامیدی میشه. اون موقع هست که احساس می کنه هیچی بهتر نمیشه.
اینکه الان داریم این چالش رو انجام میدیم معنیش این نیست که دچار رکود هستیم یا هر چی، ممکنه الان خیلی ثروتمند باشیم و بخواهیم که ثروتمون رو بیشتر کنیم یا اینکه در رابطه خوبی هستیم و بخواهیم به مرحله عالی تری برسونیمش. یا هر چیزی:) پس میریم که داشته باشیم:)

باید از این داستان ها درس بگیریم. ممکنه آدمایی رو ببینیم که به نقطه ای رسیدن که عملا بیخیال شدن، و معمولا دلیلش اینه که اون رشد و بهبود مداوم رو از دست دادند. بدن انسان طوری هستش که شتاب رو درک میکنه نه سرعت رو. وقتی در یک وسیله نقلیه باشید که با سرعت ۱۰۰ کیلومتر در ساعت حرکت میکنه حسش نمیکنید.

حالا این یعنی چی؟ یعنی اگر از ما بپرسن که وضعیت مالیت چطوره؟ جوابی که میدی بستگی به حساب بانکیت داره که دیروز و ماه پیش و سال پیش و ۱۰ سال پیش چطور بوده. ممکنه یک میلیون دلار در حسابت باشه و از وضع مالیت راضی نباشی، چرا؟ چون ۱۰ سال پیش هم همینقدر پول در حسابت بوده و بیشتر نشده.

حالا مثلا ممکنه یکی ۶ میلیارد دلار داشته و بعد رسیده به ۱ میلیارد دلار و حس میکنه که ورشکست شده با ۱ میلیارد دلار. اینه که فقط شتاب رو حس می کنیم. وقتی از ۱۰۰ هزار تا میرسی به ۲۰۰ هزار تا خوشحال میشی و میگی اوضاع خوب شده.

حالا این پیشرفت هر زمینه ای میتونه باشه. سلامت جسمی و تناسب اندام یا هر چی.
پس زمانی خوشحال هستیم که پیوسته در حال رشد باشیم و این به معنی شتاب داشتنه. چون داریم سعی می کنیم هر چی رو به مرحله بالاتر می رسونیم.

قراره که هر روز در جهت بهتر شدن رشد کنیم. این رشد باید یک عادت روزانه باشه چون اگر در حال رشد نباشیم داریم می میریم. و این درباره همه چی صادقه. بدن، ذهن، احساسات، هر چیزی. 
همون طور که وقتی از ماهیچه ها کار نکشی به مرور زمان بدتر از وضع فعلیشون میشن و روز به روز تحلیل میرن، مغزم همینطوره اگر ازش کار نکشی روز به روز تنبل تر میشه. همه چی همینطوریه.

پس باید قول بدید که هر روز در حال رشد باشید یکی از راه های خیلی ساده اینه که ماشینتون رو تبدیل به دانشگاه متحرک کنید- اصطلاحی که به کار برده mobile university بوده – حالا در هر وسیله ای، اتوبوس، مترو. مهم اینه که زمانی که دارید میگذرونید باید در حال رشد باشید. یعنی این که پادکست گوش کنید یا هر کاری که فکر می کنید به رشدتون کمک میکنه. نمی تونید آهنگ گوش بدید یا رادیو و یه سری آشغال و اخبار چرت و پرت بشنوید که به هیچ دردی نمیخوره.

و کار دیگه ای که باید انجام بدید اینه که برآورد کنید که چه کارایی در زندگی انجام میدین که باعث پیشرفتتون نمیشه؟ و اونا رو حذف کنید. مثلا تلویزیون

مجبور نیستین که قطعش کنید فقط فکر کنید که آیا داره به پیشرفتتون کمک می کنه؟

جواب این سوال رو زمانی می تونید بدید که هدف داشته باشید و در حال تلاش برای رسیدن بهش باشید اون وقت هستش که وقتی پاسخ این سوال منفی بود، خیلی راحت اون کار رو ترک می کنید البته شاید خیلی هم راحت نباشه:))

 می تونید مثلا زمان تلویزیون دیدن رو کم کنید و محدود به یه برنامه. یکسری روش هم در کتاب عادات اتمی گفته شده، مثلا زمانی که یک کار انجامش راحت باشه شما بدون فکر و به صورت خودکار انجامش می دید. مثلا در این مورد می تونید هر بار پس از تماشای تلویزیون، سیمش رو از برق بکشید یا باتری های ریموت هم دربیارید.
 
این زمانی که برای تلویزیون دیدن یا هر کار غیر مفیدی میذارید رو میتونید برای بهبود وضعیت مالیتون یا بهتر شدن رابطه تون بذارید. یا با کسی تماس بگیرید که خیلی خوشحال میشه اگر صداتون رو بشنوه و یا به یکی که میدونید به کمک شما نیاز داره کمک کنید یا هر کاری که دوست دارید و به رشد شما کمک می کنه.

# پس چالش امروز چیا شد:

* تبدیل ماشین به دانشگاه سیار.
* حذف کارای روزانه ای که داره فقط وقت شما رو تلف می کنه. مثل تلویزیون یا خواب زیاد و ….

این دو مورد رو به موارد دیروز اضافه کنید. و حتما این کارا رو امروز انجام بدین. چون امروز اگر انجام ندین روزای بعدم نمی تونید.

یکسری پادکست هم من معرفی می کنم که بهونه نداشته باشید 🙂

اولیش که همین پادکستای آقای آرمان صادقی (انگلیسی) هستش.
چند تا پادکست انگلیسی هم در [این پست] معرفی کردم.

مجموعه پادکستای فارسی رو می تونید [اینجا](wall.hezaro.com/podcasts) به صورت دسته بندی شده ببینید. از جمله پادکست های فارسی که میتونم معرفی کنم، پادکست استرینگ کست (stringcast) که خیلی جالبه برای علاقه مندان تاریخ و علم و همه چی چون به زبان ساده و روان موضوعات پیچیده رو توضیح میدن و همینطور هلی تاک (hellitalk) که درباره توسعه فردی صحبت می کنه و بی پلاس (bplus) که تو هر قسمت خلاصه ای از یک کتاب رو توضیح میده.

برای شنیدن پادکست باید اپ های مخصوصش رو دانلود کنید که زیادم هستن. من خودم از nprone و podbean  استفاده می کنم.

فردا میبینمتون:)



[منبع]


[این پست]: http://spacelover.net/learning-english/
[منبع]: https://titaniumsuccess.com/podcast/consistent-growth/
