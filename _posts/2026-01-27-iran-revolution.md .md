---
title: ایران غرق انقلاب است
category: general
tags: تاریخ سیاست 
---


شرایط امروز ایران عزیزم منجر شد تا بیشتر در تاریخ و سیاست بگردم و درباره دیکتاتورها و وقایع مهم قرن مطالعه کنم. از دیوار برلین نوشتم که در کنار چرنوبیل یکی از احمقانه‌ترین حرکات شوروی بود.<br>
درباره بن لادن نوشتم که مسلمان بود و با همان اسلام هزاران نفر رو کشت. قصدم این بود که برای هر دیکتاتور یک پست جداگانه بنویسم. ولی بدلیل اوضاع فعلی ایران و کثیف بودن آن دیکتاتورها حقیقتا اعصاب آن را ندارم. به عبارتی نمی‌خواهم آن قدر زمان جهت نوشتن درباره موجوداتی بگذارم که نمی‌توان آن‌ها را انسان یا حتی حیوان نامید. در [این ویدیو به صورت خلاصه به چند نمونه از این دیکتاتورها اشاره شده](https://youtu.be/J2mv1Dtxkak?si=TOcPS3995zsWJ56C) و درباره‌ آن‌ها توضیحاتی داده است.

امروز ۲۷ ژانویه است و هر لحظه منتظر حمله به جمهوری اسلامی از سوی اسرائیل یا آمریکا هستیم. صدها هزار کشته و مجروح از ۸ ژانویه که هنوز هم ادامه دارد از آخرین تلفات این نظام منحوس است. فجایعی در این سه هفته رخ داده است که انسان را به افسردگی می‌کشاند. خودم به شخصه بصورت ناخودآگاه اشک از چشمانم جاری می‌شود، شب‌ها خواب به چشمانم نمی‌آید. هر چقدر در تاریخ جستجو می‌کنم این وحشی‌گری مشابهی ندارد. دیکتاتور جمهوری اسلامی چندین برابر هیتلر و قوم مغول فجایع غیرقابل باوری را رقم زده است.

شکنجه‌ بازداشتی‌ها به فجیع‌ترین شکل (اعم از کودک، نوجوان و زن)، تیر خلاص زدن به مجروحان در بیمارستان‌ها، شلیک و آسیب چشمی که منجر به تخلیه چشم شده، بریدن سر، حمله به شهروندان غیرمسلح با تبر تنها بخشی از فجایعی است که رخ داده است و هنوز ادامه دارد. من از طریق نوشته شاهدان و خانواده این افراد، عکس و ویدئو این اطلاعات را به دست آوردم و اخیرا متوجه شدم که باید این روند دنبال کردن اخبار را تغییر دهم. 

در طول سال‌ها چندین بار از خودم پرسیدم که چرا و چطور شاه در سال ۵۷ رفت و سرطان جمهوری اسلامی، ایران را بیمار کرد؟

و طبق تحقیقاتم یکی از دلایل می‌تواند بالا رفتن قیمت نفت ایران توسط شاه در دوران جنگ سرد باشد. و در ادامه جلسه‌ای در گوادلوپ (Guadeloupe) با حضور نمایندگان کشورهای امریکا، انگلیس، فرانسه و آلمان شرقی تشکیل شد با عنوان آینده ایران و شاه تشکیل شد. در این جلسه تصمیم بر این شد که شاه از ایران برود و خمینی بیاید. و کارتر هم بودجه هنگفتی به خمینی آفتابه به دست داد.<br>
در همان روزهای اول جمهوری اسلامی سایه تاریکی ایران را فرا گرفت. اعدام‌ها و کشته شدن بهترین افراد ارتش و دولت و ایران عزیزم. از بین این‌ها به خلبان جهانبانی که از بهترین‌ها دوران خودش بود اشاره می‌کنم که تیرباران شد توسط ملعون خلخالی.<br>
هویدا و فریدون فرخزاد هم از دیگر چهره‌هایی هستند که وحشیانه کشته شدند. نامشان همواره جاوید خواهد ماند.<br>

امروز بعد از ۴۷ سال، با این حجم از کشته و وحشی‌گری هر لحظه به فروپاشی جمهوری اسلامی و انقلاب ایران نزدیک می‌شویم. مداخله نظامی امریکا و اسرائیل قطعی‌ است و منتظر وقوع آن هستیم. <br>
در آخر می‌خواهم شما را به شنیدن آهنگ فریدون فرخزاد دعوت کنم. آهنگی که برای چنین روزهایی خوانده شده است.

[ایران غرق انقلاب است](https://youtu.be/dU7oif8wv1A?si=1yoScupkbwtTl4_E)
